<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19251219</Datum>
<Pagina>7</Pagina>
</fields>
<page>
<pagenumber>1</pagenumber>
<text>
No. 2532
DE GROENE AMSTERDAMMER, WEEKBLAD VOOR NEDERLAND
WEET U,
dat het formulier voor de prijsvraag van den
Nederlandschen Uitgeversbond U den weg opent om Uw
bibliotheek met prachtige boekwerken aan te vullen,
en dat bij de vorige prijsvraag van dien Bond 39 mede

dingers elk een prijs, boeken naar keuze ter waarde van
f 25, ontvingen ?
Vul het billet (zie pag. 3 groene omslag) dus in.
SCHRÖTER
!ïT door Dr. J A c. P. T H ij s s E

Heden viert een onzer beste tijdgenooten zijn
zeventigsten verjaardag, Prof. Dr. C. Schröter,
Zwitser en Wereldburger. Zonder twijfel denken
vandaag over de heele wereld duizenden en
duizenden van zijn lezers en leerlingen met liefde
•en dankbaarheid en bewondering aan dezen
merkWaardigen man. Hun aantal zal in Nederland
betrekkelijk wel grooter zijn dan elders, want
Schröter is door vele banden aan ons land gehecht.
Hij was getrouwd met een Hollandsche en
het is Wel diep treurig, dat hij juist dit
jaar zijne lieve vrouw moest verliezen.
Hij spreekt en schrijft Hollandsch beter
dan verreweg de meesten onzer Duitsch, en
in menige gehoorzaal in Nederland heeft hij
zijn opwekkend en leerrijk woord doen
hooren. Het aantal der Nederlandsche studen

ten, die met hem op excursie geweest zijn, is
legioen ook hij heeft deelgenomen aan menig
aangenamen verkenningstocht in ons eigen,
lang niet misdeeld vaderland. In het Naar

dermeer heb ik een groot hanengevecht
met hem gehad over de beteekenis en de be

handeling van Natuurmonumenten. Het was
in 1909 en hij was toen juist bezig met de
stichting van het Zwitsersch Nationaal Park
in het Val Cluoza. Vier jaar eerder had hij
reeds de aandacht op het Beneden-Engadine
gevestigd door zijn geschrift: Ein Besuch
im Val Scarl en met zijn leerling Brunies
samen heeft hij 't toen zoover gekregen dat
in 1909 begonnen is met Val Cluoza. Dat
dit kleine natuurmonument zich in den loop
der jaren heeft uitgebreid tot een gebied
van meer dan 150 K.M., strekkende van
Scanfs over Scarl tot Schuls, moet onzen
jubilaris wel veel genoegen verschaft hebben
en van harte w'enschen wij hem toe, dat hij
nog verdere uitbreidingen van dit Natio

naal Park, dat internationale beteekenis
heeft, moge beleven.
Daar wordt de natuur geheel aan zichzelf
overgelaten;erWordtnietgekapt,nietgeweid,
er zijn geen verkeersproblemen. De
Ofenpasstraatweg gaat er midden door, de weg van Schuls
naar Scarl gaat er langs, overigens zijn er in het
heele gebied alleen maar voetpaden en dan nog Wel
van die Zwitsersche, die zoo onverwacht in het
niet kunnen verdwijnen. Schröter nu was terecht
zeer trotsch op die volkomen ongereptheid en nam
er ons heel vroolijk over onderhanden, dat wij in
't Naardermeer visschen en rietsnijden en dat
wij spraken over kapplannen in eventueel
boschbezit. Natuurlijk wierpen we hem tegen dat hij
zijn rotsen boven de boomgrens voor niets had
gekregen en de rest ook heel goedkoop en dat wij
alles behoorlijk moesten betalen, wel is Waar niet
voor duur geld, want alles wat we leenen is tegen
3 pCt. of renteloos. Maar we moeten dan toch
ieder jaar duizenden guldens gereed hebben voor
rente en aflossing. Wij wenschen even graag de
ongereptheid en nebben dan ook al een groot deel
van het Naardermeer even volkomen aan de
natuur gewijd, als dat 't geval is met Val Cluoza.
Nu, we zaten dan in ons bootje hevig te
disputeeren en midden in het gevecht neemt hij de
boothaak, pikt overboord en brengt daar uit de
diepte te voorschijn een van onze zeldzaamste
Waterplanten, het groot Nymfkruid, Najas major
zeggende: en wil je nu hier laten visschen? Dat is
nu echt Schröter; ik had die heele Najas major
daar nog nooit opgemerkt, 't Is trouwens een
njarige zwerveling. Ja, dat was een aardige
dag en wat heeft hij ons onder den wilg bij den
Westtocht nog een massa Wetenswaardige en
grappige dingen vertelden gejodeld ook,natuurlijk.
Tien jaar later in de zomervacantie zat ik in
Zernez bij zijn geliefd Nationaal Park en zag in
de krant dat hij met een excursie aan de Bernina
zou komen. Ik denk, weet je wat, we gaan Schröter
even begroeten bij zijn aankomst in Sankt Moritz.
Daar kwam hij aan met zijn internationaal ge

zelschap, Zwitsers, Duitschers, Hollanders, Polen,
Amerikanen enz., een kleine dertig. Hij regelde
alles, had in een wip zijn troepje bij elkaar en
toen ging het spoorslags naar 't Waldhaus, waar
de kennismaking zou plaats hebben en dat ging
weer alles zoo vlot en vroolijk, dat iedereen on

middellijk zijn beste kantje naar buiten keerde.
Toen geïnformeerd of ieder wel een Flora en een
Prof. Dr. C. SCHRÖTER

liederenboek bij zicli had, vooral dat liederenboek
en daarna thee en taartjes en ,,Wo Berge sich
erheben" en eer we 'twisten was de excursie
begonnen en wandelden we over de Stazer See
naar Puntresina. De Prof. circuleerde als een
levenbrengend tnergiebolletje door 't heele gezel

schap heen, wees den beginneling op een plant
die vermoedelijk nieuw voor hem was, greep voor
den vergevorderde een interessant verschijnsel
uit de landschapsleer aan, of een bijzonder feit
uit 't leven der alpenplanten, wist dadelijk ieder
te geven wat hem toekwam. Geen wonder dat
Schröter's excursies altijd een grooten toeloop
hebben.
Deze open-lucht professor heeft ook een college

zaal en een studeervertrek, maar het spreekt van
zelf dat in beiden letterlijk en figuurlijk de ramen
altijd wijd open staan. Een lijst van Schroters
pennevruchten zou meer dan een heele bladzijde
van de Groene beslaan. Hij heeft veel samen

gewerkt met anderen. Met Früh schreef hij het
standaardwerk Die Moore der Schweiz. Met
Kirchner en Loew bewerkt hij sinds 1904 de
Lebensgeschichte der Blütenpflanzen
Mitteleuropa's. Als voorbeeld van echt compendieuse
maar niettemin zeer degelijke en onderhoudende
studie zou ik willen noemen zijn groot artikel
over ,,Genetische Pflanzengeographie" in het
Handwörterbuch der Naturwissenschaften. Maar
boven alles steekt uit zijn Pflanzenleben der Alpen,
een der heerlijkste boeken die er bestaan. Hij is nu
juist bezig den tweeden druk er van te bewerken.
In dit boek leert ge hem kennen als den professor
onder de natuurvrienden en den natuurvriend
onder de professoren en als een alpinist in den edel

sten zin des Woords. Ik kan het niet inzien, of ik
haal meteen de Siegfried-kaarten er bij en maak
plannen voor een volgende vacantie, want ieder
plantje in dat boek leeft en heeft zijn metgezellen
en een standplaats, waar het moet profiteeren
van licht en lucht en vochtigheid en grond en die
een etappe vormt op een frissche veroverings

expeditie of taaien terugtocht. Daar willen we bij
zijn. Schröter pluist zijn plantjes uit tot in de
fijnste bijzonderheden, maar vergeet geen
oogenblik dat zij de gezellen zijn van Finsteraarhorn
en Bernina.
Toen ik een kind was, roemde men een
boek over de dierenwereld der Alpen en dat
boek bestaat nog: Tschudi's Tierleben der
Alpenwelt. Het is nog niet zoo heel lang
geleden verschenen in een nieuwe bijge

werkte editie. Schroter's Pflanzenleben
neemt voor de planten ongeveer dezelfde
plaats in, alleen is het heel wat mooier en
beter en ik denk dat mijn kleinkinderen
er nog Wel meer genoegen aan zullen vinden
dan ik nu aan Tschudi.
De plant in het landschap. Schröter
heeft er een aparte tak van Wetenschap
van gemaakt. Zijn leerlingen breiden zijn
werk uit en hebben verschillende deelen
van Zwitserland nauwgezet onderzocht en
uitvoerig beschreven. Zoo danken wij dan
middellijk aan Schröter de mooie studie
van E3ruiiies over de Flora van het
Ofeiipasgebied, het beroemde boek van
Brockman-Jerosch over Die Flora des Puschlav"
(je weet Wel, van de Bertiinapashoogte
tot Tirano) en RuboI's
Pflanzengcorgrafische Monographie des Berninagebietes. Op
het schutblad van dit prachtwerk kunt
ge lezen: Meinein lieben Freunde und
hochverehrten Lehrer Dr. C. Schröter,
Professor an der liidgenössischen
Technischen Hochschule Zürich, gewidmet.
Ja, lieve vriend en zeer geëerde leer

meester, wijze zanger van de heerlijke
flora der Alpen, wij huldigen u op uw
feestdag en wij prijzen uw vaderland
gelukkig, dat het zulk een dichterlijk
geleerde heeft gevonden als vertolker van zijn
natuurschoon.
Van het beroemde werk van
J. TER GOUW

Geschiedenis van Amsterdam
COMPLEET IN ACHT KLOEKE DEELEN
kunnen wij alleen onze abonné's een
exemplaar aanbieden voor f 15.—.
Daar de aanwezige voorraad gering
is, bevelen wij eene spoedige bestelling
ten zeerste aan.
VAN HOLKEMA &amp; WARENDORF
Amsterdam

</text>
<image timestamp="2002:09:04:00:51:48.00" size="228501">0000065W.TIF</image>
</page>
</document>
