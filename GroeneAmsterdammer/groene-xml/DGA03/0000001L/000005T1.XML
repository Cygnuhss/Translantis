<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19250725</Datum>
<Pagina>9</Pagina>
</fields>
<page>
<pagenumber>1</pagenumber>
<text>
'Mix:'25ii
DE GROENE AMSTERDAMMER, WEEKBLAD VOOR NEDERLAND
Kamer voor de kinderen van 6—12 maanden
In den tuin
EEN UURTJE BIJ DE BABIES
door KATE DE RIDDER
Het is lang niet allen Hagenaars bekend, dat er
vlak bij de Boschjes een Huis vol Babies" be

staat. Daar wordt stil werk gedaan, dat men niet
aan de groote klok hangt. En toch is het jammer,
hoewel zeer begrijpelijk, dat de Directrice, vooral
om hygiënische redenen, geen ander bezoek toe

laat dan dat der moeders en naaste familieleden.
Want ik ken haast geen liever aanblik dan die
zalen vol bedjes en wiegen, gevuld met blond,
bruin en zwart klein grut.
Het Huis vol Babies" is de Toevlucht, die
door de afdeeling den Haag van de Vereeniging
Onderlinge Vrouwenbescherming opgericht werd.
In deze Toevlucht zijn kindertjes opgenomen,
wier moeder niet zelf voor hèi zorgen kan; voor

namelijk babies van ongehuwde moeders, maar
ook kinders van gestorven of krankzinnig gewor

den vrouwen, dus een ware toevlucht voor klein

tjes in nood.
De inrichting ontvangt voor ieder kind steun
van de gemeente; «ok de moeders dragen zelf
bijna altijd wat bij; de rest van de onkosten moet
de Vereeniging dekken.
Toen ik laatst een bezoek bracht aan het mooie,
witte huis in de Malakkastraat, kwam ik er juist
tegen het einde van het rustuur. Doodstil was het
nog op de zalen, waar de wiegjes gedeeltelijk door
een doek afgedekt stonden, zoodat het donker
in de nestjes was. Maar toen ik hier en daar door
een reetje tuurde, zag ik niets dan klaar wakkere,
heerlijk uitgeslapen snoetjes van peuters, die
tevreden op een vuistje lagen te kluiven of
vroolijk in de ruimte graaiden met vingertjes als
garnalen zoo klein! Daar ging de deur open en
Zuster Hardorff, de uitmuntende adjunct-di

rectrice, trad de zaal in; het rustuur was voorbij.
In minder dan geen tijd kwam er leven in de
brouwerij. De dekkende doeken werden weg

genomen en n voor n kregen de kleinen
een oppoetsbeurt, waarna zij overeind moch

ten zitten. Van alle kanten klonken tevreden,
gonzende geluidjes op. De kwieksten en vlotsten
werkten zichzelf al te voorschijn vóór Zuster hen
helpen kon. Een kleine verwende prul lag heftig
commandeerend met haar armpjes te waaien en
te seinen om de aandacht te vestigen op haar be

langrijke persoonlijkheid en een andere, een echte
luilak, draaide zich baloorig op zijn buik, begroef
zijn mopneus in zijn deken, trok zijn armen en
beenen in, zooals een egel zich oprolt, en toonde
ondubbelzinnig, dat hij niet aan wakker worden
dacht! Oho!" lachte Zuster de Boer, de di

rectrice, de prins heeft blijkbaar nog slaap; want
anders maakt hij een drukkie voor zes. Wij hebben
hem zelfs de Generaal" gedoopt, omdat hij zoo
leuk kan bevelen !"
Een klein meisje, wat onwennig door het vreem

de bezoek, begon een robbertje te huilen tot groot
vermaak van haar buurtje, dat haar vol belang

stelling aan lag te zien.
In n wieg was het nog donker en stil. Ziek?"
vroeg ik.
Overtuig u maar zelf!"
Ik sloeg het dek op en keek pardoes in het heer

lijk vollemaansgezicht van een schoonen slaper."
De gebalde vuistjes drukte hij tegen zijn dikke
roode wangen aan en sliep, en sliep maar door!
Dit was de zaal der oudsten: kinderen van boven
het half jaar; in aansluiting hiermee is die der
babies van drie tot zes maanden.
De zusters en de directrice hebben zelf de ka

mers behangen en alle meubels geverfd. Het ziet
er alles even frisch, gezellig en zonnig uit.
Boven ieder bedje, dat op hooge pooten staat,
hangt een geschilderd naambord, waarop ook de
leeftijd en het fleschnummer staat vermeld.
Verder een plank met de speentjes in gekookt
water, de waschlap, handdoeken en het eigen
zeepje. Ieder kind heeft voorts zijn privéslabbetje
van billrothlinnen. Het beddegoed is eenvoudig
maar keurig helder; al het goed wordt in huis
door de zusters zelf gewasschen. Achter in den
tuin staat een hok voor het uitspoelen van de
luiers. Hoesten, niezen of snuiten op de zaal is
verboden. Als een zuster verkouden is, moet zij,
wanneer zij de kinderen helpt, een natte gazen
lap voor haar mond binden.
In iedere zaal zijn twee badjes, twee tafels om
de peuters te verzorgen en een dubbele ingebouwde
waschtafel met koud en warm stroomend water.
Vrouwen, die een kindje wachten, kunnen hier,
wat hygiëne en goede zorg betreft, nog heel wat
practische dingen leeren.
De kleertjes en het beddegoed der babies worden
ook in huis gemaakt. Als het kindje drie maanden
oud is, begint de moeder op raad van de directrice
al voor het uitzet te zorgen dat haar peuter noodig
zal hebben, wanneer hij of zij, n jaar oud, uit
de Toevlucht weggaat en bij de moeder of bij
pleegouders intrekt. De kinderen komen daarna
iedere maand in de inrichting terug om gewogen
en nagezien te worden. Dat toezicht is noodig,
om te zorgen, dat het kindje niet achteruit gaat.
En de moeders zijn zoo trotsch als de baby l et
goed maa^t.
Die moeders zijn nog een zorg op zichzelf,
waar men terdege rekening mee moet houden.
Het lijkt wel alsof de directrice ook voor dat werk
geknipt is. Zij is een buitengewoon flinke en lieve
vrouw, die van alle markten thuis is. Zij heeft
natuurlijk het oppertoezicht over de zusters maar
werkt ook zelf dolgraag op de zaal en vindt het
met-de-babies-bezig zijn een verrukkelijk werkje.
Tusschen de billroth werkschorten der zaalzusters
hangt er dan ook een van haar. Voorts regelt zij
de huishouding en het werk der interne moeders;
maar vooral, en haar oogen glinsterden, toen zij er •
van vertelde, spreekt zij met die vrouwen, tracht
haar vertrouwen te winnen en haar steun te geven
op haar verder levenspad. Zuster de Boer, die
zelf zoo moederlijk voelt voor de kleine wezentjes
aan wie zij haar zorg en huisvesting geeft, roept
het moedergevoel in die anderen wakker, wijst
haar op den_grooten schat, dien zij in het kind
ontvingen; eii het moet al een heel verstokt, ijs

koud hart zijn, dat ten slotte niet voor haar plei

dooi bezwijkt.
Er leeft iets goeds in ieder mensen." Van die
stelling gaat de directrice uit. En dat zoo'n ge

dachte veel goeds ontwikkelt, blijkt uit de groote
correspondentie, die zij nog steeds met vertrokken
moedertjes voert en uit de vele foto's in haar al

bum, waarop heel dikwijls ook de vader, door
haar woorden van zijn dwaling bekeerd, als trotsch
echtgenoot prijkt!
Is het niet ontzettend moeilijk om contact
te vinden met de moeders?" vroeg ik. Zij zullen
vast niet gul zijn met haar vertrouwen !"
Hotel DUIN EN DAAL BLgST
CENTR. VERW. PRIVÉBADKAMER
VASTE WASCHTAFELS
Och, weet u: in elk moedertje zit iets goeds era
als men met ze praat, dan komt er altijd wel een
week en teer plekje bij ze te voorschijn. Haar
kindertjes houden haar in het rechte spoor. Ik
moet wel streng zijn maar ik mag ook van ze
houden; dan krijg je alles van ze gedaan."
De directrice wordt behalve door de adjunct
bijgestaan door zes vaste zusters, terwijl er in de
morgenuren bovendien een paar jonge meisjes
helpen van buitenshuis.
De kinderen komen met hun moeder tien dagen
na de geboorte in de Toevlucht. De moeders moe

ten zoo lang zij er wonen, het huis schoon helpen
houden; natuurlijk krijgt men dat niet altijd even
gemakkelijk van ze 'gedaan; maar de directrice
zegt tegen haar: Al het werk, dat ik je hier op

draag, is direct of langs een omweg, toch iets dat
je voor je kleintje doet" en meestal pakt haar die
uitlegging wel.
Na drie maanden verlaten de moeders de Toe

vlucht om in een betrekking te gaan. Zij mogen
haar babies net zoo vaak komen opzoeken als
zij willen en maken daar trouw gebruik van;
vooral op de Zondagmiddagen genieten zij, wan

neer zij zelf wat voor de peuters mogen zorgen.
Het is alleraardigst om bij die bezoeken te zien,.
hoe goed de kleintjes de eigen moeder al kennen.
Toen ik beneden alles had afgekeken, zijn we
nog even naar boven gegaan, naar de wiegenkamer
met de allerkleinsten. Hoewel het ook hier weer
alles even kraakzindelijk er uit zag, stemden de
peutertjes zelf weemoedig. Het is den meesten
dezer miniatuurmenschjes wel aan te zien, dat zij
niet onder de gelukkigste omstandigheden geboren
werden. Sommigen hebben zulke oude snuitjes,
anderen een peinzenden trek op het gezicht; er
zijn zoo teere wezentjes tusschen, wier oogjes
dof staan en wiet bleeke wangetjes slap zien
zielige peuters, die haast niet schijnen te leven.
Bij hooge uitzondering lacht er eens eentje ons
even toe ! En toch is juist deze zaal het meest
overtuigend bewijs van den zegen der Toevlucht,
want i's het niet een wonder, dat uit dergelijke ijle,
teere wezentjes de flinke babies van melk-
enbloed uit de benedenzalen groeien?
De gewichtsschaal, de groei en ontwikkeling
Zuster de Boer kent die van nagenoeg alle kleu

ters uit haar hoofd. Het is haar trots en haar
glorie: die geregeld stijgende lijn, en de blijde
verrassing der jonge moeders is haar hoogste
loon !
VERZOEKE ALLE STUKKEN VOOR DE RUBRIEK
VOOR VROUWEN" IN TE ZENDEN AAN HET
SECRETARIAAT VAN DE GROENE AMSTER

DAMMER" KEIZERSGRACHT 333, AMSTERDAM.
DRINK WEINIG MELK
maar goede melk, van betrouwbaar
GEZOND vee.
HOFSTEDE OUD-BUSSEM.
Kerkstraat 187. Tel. 49344.

</text>
<image timestamp="2002:09:03:15:46:54.00" size="230026">000005T1.TIF</image>
</page>
</document>
