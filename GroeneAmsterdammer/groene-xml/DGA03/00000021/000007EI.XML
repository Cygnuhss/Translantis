<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19400316</Datum>
<Pagina>3</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER
OPGERICHT
1877
Redactie en Administratie: Keizersgracht 355, Amsterdam-C. Tel. 37964. Abonnement f. 10.—per jaar. Postrekening: 72880. Gem. Giro G 1000.

Abonnementen kunnen met elk nummer ingaan, doch alleen tegen het einde van een jaargang, na opzegging vóór l December, worden beëindigd.
16 MRT.
1940
HETGEEN met Finland in de afgeloopen week
is geschied, toont met pijnlijke, ja smartelijke
duidelijkheid aan, hoe weinig beginselen vermogen
in de huidige wereld, hoezeer het platte realisme
der politieke machtsverhoudingen over elk spoor
van idealisme triomfeert. Een klein land, dat men
waarlijk niet met een stralenkrans van onbevlekte
deugdzaamheid behoefde te omgeven, om het te
bewonderen voor zijn durf en opofferingsgezindheid,
vocht voor het recht, zijn eigen levensvorm in
vrijheid te bepalen. Het was van meening, dat dat
recht opgeheven zou worden indien het de eischen
van een machtigen buurstaat moest inwilligen.
Twee-en-een-halve maand lang wist het de ver

woede aanvallen van een vele tientallen malen
sterkeren tegenstander af te slaan. Toen werd het
gedwongen, zich met den vijand te verstaan, niet
als gevolg van een breuk in zijn moreel. De vrede
is Finland door de harde feiten opgelegd. Het was
zoo naïef, te meenen dat zijn strijd voor een be

ginsel de hulp van gelijkgezinde mogendheden
magnetisch tot zich zou trekken. In stee daarvan
wordt nu aan hem het noodlot voltrokken dat voor

dien China, Spanje en Tsjecho-Slowakije getroffen
heeft.
De voorwaarden waarop thans vrede is gesloten,
zijn aanzienlijk ongunstiger dan die welke Finland
in den vorigen herfst werden aangeboden. Drie
maanden strijd hebben blijkbaar niet gebaat. Het
Finsche verzet, dat zinvol was als alles wat spontaan
en uit een oprechte overtuiging geschiedt, is
nutteloos gebleken. De Russen hadden er op ge

rekend, door onderhandelingen de Finnen klein te
krijgen. Toen deze berekening faalde, moest een
offensief geïmproviseerd worden. Twee maanden
duurde het, alvorens het Roode Leger van zijn
ontzaglijk numeriek overwicht eenig profijt kon
trekken. Klaarblijkelijk heeft de Finsch-Russische
oorlog minder de Finnen dan wel de Russen verrast.
Objectief bezien is dan ook deze oorlog die in
feite niets heeft opgelost, hoogstens het proces der
geschiedenis lichtelijk heeft versneld, een histo

rische vergissing geweest. Hoe paradoxaal dat moge
klinken, komt het ons toch voor, dat zoo de bittere
waarheid is: bitter, omdat tienduizenden Finnen
en wellicht honderdduizenden Russen hun leven
hebben gelaten in dezen strijd

OP 9 October 1939 begonnen te Moskou de
eerste onderhandelingen tusschen Molotof en
Paasikivi. Negen dagen na dien kwamen te Stock

holm de Scandinavische staatshoofden bijeen, ver

gezeld van hun ministers van buitenlandsche zaken.
Finland kreeg daar den vriendelijken raad, zoo ver
als maar eenigszins doenlijk was, aan de Russische
eischen toe te geven. Later is uitgelekt dat de
Zweedsche regeering ter conferentie met beslistheid
verklaard heeft, in geen geval troepen te zullen
zenden wanneer er onverhoopt tóch oorlog zou
uitbreken; evenmin zou Zweden het transport van
vreemde troepen toestaan. In werkelijkheid is reeds
op dien gedenkwaardigen i8en October beslist over
den afloop van den oorlog.... die nog niet was
uitgebroken.
Van meet af aan hebben zoowel de Finsche als
diverse Scandinavische regeeringen gepoogd,
Moskou tot een wapenstilstand over te halen. Twee
dagen na het uitbreken van den oorlog verklaarde
Ryti, de nieuwe Finsche minister-president, dat
hij zou blijven pogen, door onderhandelingen een
regeling tot stand te doen komen. Veertien dagen
later deed Tanner, de minister van buitenlandsche
zaken, een beroep op Molotof, om de afgebroken
besprekingen te hervatten. Deze vrede'spogingen
liepen parallel aan soortgelijke handelingen van
de Scandinavische zusterstaten.
De conclusie dringt zich op, dat de oorlog weinig
meer is geweest dan een tragisch tusschenspel, dat
het diplomatiek contact gestoord, maar nimmer
geheel verbroken heeft. Het was trouwens klaar

blijkelijk in het belang van alle betrokken mogend

heden dat de oorlog een tusschenspel bleef.

IN de eerste plaats vergde zulks het belang van
Duitschland, zwijgzame maar machtige mede

speler in dezen strijd.
Wat had Duitschland economisch van de
SowjetUnie te verwachten, zoolang in het Noorden een strijd
Finland's lot

woedde die Russische ertsen en petroleum vrat?
Sterker nog: was het in het belang van Duitschland
dat de Sowjet-Unie zich nog vaster nestelde aan de
Oostzee, straks wellicht geheel Noord-Finland ver

overde en aldus practisch de Laplandsche ijzerertsen
zou beheerschen die voor het Derde Rijk van vitale
beteekenis zijn? Het antwoord op deze vragen is
duidelijk.
Niettemin had Duitschland met zijn streven naar
herstel van den vrede waarschijnlijk geen succes
gehad, indien het energiek voortzetten van den
oorlog niet ook de Sowjet-Unie voor groote moeilijk

heden zou plaatsen. Had de Sowjet-Unie onder
geen beding van geen staken van den strijd wil

len weten, dan zou zij in de gegeven verhoudingen
gedurende een groot gedeelte van dit jaar haar
kracht op eventueele andere fronten danig verzwak

ken. Wij denken aan het Verre Oosten, aan den
Balkan en aan het Kaukasusgebied, waar de
petroleumbronnen gedekt moeten worden tegen een toch
altijd mogelijken aanval van Weygand en Wavells
leger (op de Parijsche beurs, curieus genoeg,
reeds verdisconteerd in een stijging van nihil tot
13 van de oude Fransche Bakoe"-aandeelen ...) De
Finsche oorlog had het Russische distributiesysteem
reeds op enkele plaatsen doen vastloopen. De voed

selsituatie in de groote steden, op vele plaatsen ook
op het platteland, was beduidend verslechterd. Om
deze redenen komt de vrede ook de Sowjet-Unie
niet ongelegen. Zij heeft bovendien bereikt wat zij
hebben wil.

EN de vrede komt zeker den overigen
Scandinavischen staten niet ongelegen.
Reeds boven is er op gewezen dat zij gepoogd
hebben, een oorlog te voorkomen die tenslotte toch
een feit is geworden. Groote gedeelten van het
Zweedsche volk wilden Finland actief te hulp ko

men. Duitschland heeft zulks verhinderd. Het is op
het oogenblik een internationaal publiek geheim
dat de Duitsche regeering te Stockholm categorisch
verklaard heeft, handelend te zullen optreden, zoo

dra Zweden op groote schaal actieven steun aan
Finland zou verleenen of soortgelijke hulp van de
Geallieerden zou doorlaten. Voor deze bedreiging is
Zweden gezwicht. Men mag hopen dat de historische
gerechtigheid het land nimmer voor dit falen zal
straffen: zeker kan men daarvan niet zijn !
Intusschen ware het onbillijk, de schuld" van
Finlands eenzamen strijd voorzoover het zin
heeft, in de politiek van schuld" te spreken uit

sluitend op Zwedens zwakke schouders te leggen.
Zwedens houding immers is mede bepaald door de
onzekerheid of de Geallieerden voldoende hulp naar
Scandinaviëwilden zenden. Verkeers-obstakels wa

ren er niet: de Engelsche vloot beheerscht den
Atlantischen Oceaan en van de Noorsche kust naar
Zweden loopen drie degelijke spoorwegen. Zweden
had dus waarschijnlijk voldoende hulp kunnen ont

vangen, temeer omdat de inval van een Duitsch
transportleger in Zuid-Zweden ook geen kleinig

heid ware geweest! Rechtstreeksche hulp aan Fin

land zou voor de Geallieerden moeilijker zijn: een
landing in het Noorden, bij Petsamo, zou op groote
bezwaren stuiten, en zoolang de Botnische Golf
dichtgevroren is (hetgeen tot in Mei het geval pleegt
te zijn) worden Zweden en Finland door slechts n
spoorweg verbonden. Langs dien eenen spoorweg
die reeds overdruk gebruikt wordt, hadden de troe

pen der Geallieerden vervoerd dienen te worden;
langs dien eenen spoorweg hadden zij hun materiaal,
hun ammunitie moeten ontvangen. Eenvoudig ware
zulks niet.
HET gewicht van deze strategische moeilijk

heden mag men niet onderschatten. De ware
oorzaak van de Fransen-Britsche terughoudendheid
ligt echter dieper. Zij ligt in de beduchtheid dat deze
oorlog zich uitbreidt, zij ligt in het krijgsplan der
Geallieerden dat althans in het stadium waarin
de oorlog thans verkeert gebaseerd is op het
afslaan van den verwachten aanval van Duitschland.
De krachten mogen niet te veel verspreid worden.
Frankrijk was in meerdere mate bereid tot het
zenden van hulp dan Engeland, uit motieven
overigens die met steun aan de Finsche democratie
weinig te maken hadden. Frankrijk had, aldus
minister-president Daladier, reeds meer dan veer

tien dagen geleden vijftigduizend man tot een
expeditie-corps samengetrokken Dag en nacht
werd de Fransche diplomatieke actie uitgeoefend
op neutrale en bevriende regeeringen". Onder de
neutrale" zal Zweden, onder de bevriende"
hoogstwaarschijnlijk Engeland vallen. Engeland
heeft duidelijk getoond dat het van geen oorlog
tegen de Sowjet-Unie wilde weten. Trouwens, waar
moest het de troepen vandaan halen voor Scandi

navië? Canada heeft pas eenige duizenden man

schappen gezonden. Engeland-zelf is eerst met den
opbouw van zijn leger aan het Westfront bezig.
Dergelijke realistische overwegingen kunnen
Engelands houding heel wel verklaren, en begrij

pelijk, zij het dan ook niet sympathiek maken. Was
Chamberlain recht voor deze waarheid uitgekomen
men kon er desnoods vrede mee hebben. Maar
weerzinwekkend is de wijze waarop men thans in
Londen poogt, Finland de verantwoordelijkheid voor
de Russische overwinning in de schoenen
te schuiven. In posthume raadgevingen, even for

malistisch van vorm als zalvend van inhoud, breekt
zich het kwade geweten baan.

LAAT ons eerlijk zijn: wanneer men de normen
aanlegt van elementair fatsoen, is Finland het
eenige land dat zich niets te verwijten heef t.'Even
beheerscht als het den hem opgedrongen oorlog
begonnen is, zal het den vrede aanvaarden.
Maar bij alle andere mogendheden is de macht
van de leugenachtige phrase tijdens dit conflict
weer overduidelijk gebleken.
Klassiek zal de officieele Russische verklaring
d.d. 4 December blijven, toen Moskou den Volken

bond kond deed, dat het zich niet in oorlog bevond
met Finland". Het is dienstig, in dit verband te
vermelden dat de actie te Genève om de
SowjetUnie uit den Volkenbond te stooten, aangewakkerd
is door.... Duitsche agenten. Engeland heeft zich
tegen deze uitstooting verzet. Frankrijk en enkele
Zuid-Amerikaansche staten hebben haar doorge

dreven onder goedkeurend gemompel van de
Italiaansche regeering; dezelfde regeering die thans
het bijleggen van het Finsch-Russische conflict
als de simpelste en billijkste zaak ter wereld be

schouwt. De Vereenigde Staten daveren nog van
resoluties tegen het Russische optreden. Maar in
December en Januari heeft de Sowjet-Unie meer
dan driemaal zooveel machines voor de zware- en
de wapenindustrie uit de Vereenigde Staten inge

voerd dan in een normale maand het geval is.
Billijkheid gebiedt te vermelden, dat Roosevelt op
5 December Finland de termijnbetaling van zijn
schuld, groot welgeteld 234.693 dollar heeft kwijt

gescholden, die 15 December zou komen te ver

vallen ....
Geërgerd zou men zich van dit tooneel der poli

tieke onwaarachtigheid wenschen af te wenden,
ware het niet dat men tenslotte de sfeer der groote
politiek niet kan ontvluchten. Als object blijft men
er in opgenomen; als subject poogt men er in het
kleine Nederland de ontwikkeling van te gissen.
Een gissen, dat steeds moeilijker wordt. Eén voor

beeld dat in het verband van dit artikel verdient
opgenomen te worden: Frankrijk en Engeland
hebben in den vorigen herfst laten doorschemeren
dat de onderhandelingen, vorigen zomer, over het
Vredesfront afgesprongen zijn omdat zij niet be

liefden te beschikken over de onafhankelijkheid
der Baltische staten. De publicatie van het ver

loop dezer besprekingen was reeds aangekondigd.
Hoe zouden de Geallieerden hun moreele positie
beter kunnen versterken? Maar neen: geen letter
verschijnt: de publicatie is uitgesteld.
Zoo tasten wij rond in nevelen die, nu de kruit

damp aan het Karelische front is opgetrokken,
eerder zwaarder dan lichter zijn geworden....
L. DE JONG
BROCHES Gqaxd&amp;s 2&gt;a*taf 25 c&amp;nte 2osfaM
PAG, 3 DE GROENE No. 3276

</text>
<image timestamp="2002:09:13:02:34:45.00" size="242088">000007EI.TIF</image>
</page>
</document>
