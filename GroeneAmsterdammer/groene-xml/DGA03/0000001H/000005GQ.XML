<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19250328</Datum>
<Pagina>16</Pagina>
</fields>
<page>
<pagenumber>1</pagenumber>
<text>
16
DE GROENE AMSTERDAMMER, WEEKBLAD VOOR NEDERLAND
No. 2494
Wiener Abend"
Francis Aranyi en Wilhelm Qrosz hebben samen
ons een Wiener Musik"-avond gegeven. Het was
een verheugende avond, leerrijk en interessant.
Leerrijk: de uitvoerenden hebben ons in de
walsen van Johann Strauss het kunstwerk laten
zien. Zij speelden de intensiteit van deze muziek,
die het barok-vroolijke Weenen onthult in zijn
mengsel van melancholie en hartstochtelijkheid.
Zij speelden ons de walsen voor zooals zij niet meer
in de balzaal klinken, maar in de kunstenaarsziel.
Men danste niet meer met de voeten op het rythme
van deze muziek, maar met het gemoed. Prachtig
was het: soms klonk de wals geheel gemaskeerd
in de met oneindig verlangen geladen melodie, die
wervelt en dan weer mijmerend stilstaat, de tonen
der muziek rekkend en dan weer grillig haar tempo
verhaatend, bruusk-nonchalant de accenten ver

zwarend, het rythrne soms roekeloos in de war
makend wanneer viool en piano in zekeren zin
tegen-speelden: Willekeur, die toch onthulling
van een dieper wezen bleek, onvermoed in de bal

zaal, doch duidelijk gepositiveerd op de viool van
een kunstenaar als Aranyi. die het geheel met supe

rieure phantasie beheerschte.
Schubert en Strauss waren dien avond aan het
woord. Schubert nog teeder-speelsch als een Bieder

meier-plaatje, Strauss donker-brandend,
betooverend, vol schittering, nu eens heimwee-zoet ge

kweld, dan weer wild bevrijdend zich uitzwierend.
En toen Strauss eenmaal gekomen was, scheen
er geen einde meer aan. Men kon niet ophouden.
Het programma was afgeloopen, maar Aranyi en
Grosz bleven doorspelen, de eene wals na de
andere, Künstlerleben", Donau", Rosen aus
dem Suden".Het publiek, op het punt heen te gaan,
stond telkens weer geboeid te luisteren,
applaudiseerde. En dan kwam er weer een wals. Het leek
de natuurlijkste zaak ter wereld, dat dit concert
bijna de helft langer werd.
Zou het geen aanbeveling verdienen, meer van
zulke avonden van volks"-muziek te geven?
Eigenlijk snakken wij zoo naar muziek, en juist
de nationale liederen en dansen der verschillende
landen bevatten er zooveel van. Interessant zou
het ook wezen uit muziek-folkloristisch oogpunt.
De muziek is internationaal, maar iedere nationali

teit drukt er, rythmisch of melodisch, haar eigen
stempel op.
Concertgebouw

Het Zondagmiddag-concert opende met een
suite Oud-Nederland" van Julius Röntgen. Deze
uitvoering beoogde tevens een voorloopige hulde
aan den componist, die aanstonds in Mei
40 jaar wordt. De suite Oud-Nederland" is
een bewerking van oud-Nederlandsche melodieën,
liederen en dansen. Haar vierdeeligheid was geor

dend als de deelen van een sonate: een vlug deel,
een langzaam deel, een scherzo en een langzamer
slotdeel (allegro moderato). De heer Röntgen voel

de zich altijd zeer aangetrokken tot de
oud-Hollandsche volksmuziek, meer speciaal
boerenlied en -dans. Talrijke bewerkingen van
boerendansen kennen wij van hem. De heer Röntgen be

werkte deze muziek naar zijn eigen muzikale op

vattingen, d.w.z. naar die van zijn tijd, waarin de
figuur van Brahms den toon aangaf en de Duitsche
muziek-aesthetiek de regels voorschreef. Het is
natuurlijk het goed recht van Röntgen ons de
muziek zoo voor te zetten, zooals hij ze zelf goed
vindt en hij doet dat met een behoorlijke kennis
van technische zaken. Dat hij niet met zijn tijd
meegaat kan men beoordeelen zooals men wil.
Wij tegenwoordig, denken inderdaad anders over
zulke bewerkingen, die de volksmelodie tot the

ma" maken voor een'hoop oefenstukjes contrapunt,
fuga, canon, etc. Wij zijn er juist op uit de volks

muziek te ontdoen van zulke academische bewerkin

gen, die rythmisch en tonaal het karakter van deze
muziek onderwerpen aan' voorgeschreven uit

drukkingsvormen. Wij schrijven de volksmuziek
niet meer voor hoe zij moet klinken om behagen te
wekken in de ooren van een muziek-aesthetisch
opgevoed publiek. Zij zou zeker ook anders ge

orkestreerd moeten worden dan Röntgen het deed,
die ook hierin zijn eigen tijd niet verloochent. Wat
niet wegneemt dat Röntgen het op zijn manier
knap deed, en wellicht zou een vastere directie
dan die van den componist, die zijn werk zelf
leidde, zijn compositie in een nog beter licht gesteld
hebben. Er viel nu van nauwelijks meer dan een
succes d'estime te spreken.
Adolf Busch trad als solist op met het viool

concert van Brahms. Busch is een violist van groote
kwaliteiten, hij is eenvoudig en levend en geheel
overgegeven aan zijn spel. Het eenige wat den in

druk wel eens vertroebelde was het samengaan
tusschen orkest en violist. Wij hebben reeds meer
de opmerking moeten maken dat het begeleiden
van een solist niet de sterkste zijde van Muck's
directie is. De tutti in de finale klonken niet fraai,
grof geaccentueerd, in tegenstelling met de voor

dracht door Busch van dezelfde melodie, en op en

kele plaatsen waren violist en orkest niet gelijk.
Busch behaalde niettemin een groot succes en het
publiek heeft hem warm toegejuicht.
Bep Bos Janszen
Jet Troostwijk
Twee Nederlandsche debutanten vroegen in de
KL zaal Concertgebouw onzen aandacht. De celliste
Bep Bos Janszen en de pianiste Jet Troostwijk
hebben samen een sonatenavond gegeven en ons
gevraagd wat wij er van vonden. Wel, wie zal debu

tanten er hard over vallen, dat debutanten ge

woonlijk plegen nog niet zeer zadelvast te zijn en
dat hetgeen zij spelen niet heelemaal tot ons komt
zooals het bedoeld is. Talent hebben de beide uit

voerenden zeker. De pianiste ontplooide zich vrijer
dan de celliste, die nog wat te veel in de overigens
goede Hollandsche deugd: gereserveerdheid, bleef
vastzitten. De toon van me j. Bos Janszen, was
wat stug, ontwikkelde zich te zelden tot een vrij
zingen en liet zich meestal geheel door de piano
overstemmen, wat een onduidelijk samenspel geeft.
Alleen in de sonate van Saint Saëns, de beste
prestatie van den avond, werd ook het samenspel
meer gelijk en gaf ons de overtuiging, dat er wel
flink en serieus gewerkt is, doch dat het gebrek
aan podium-routine de beide uitvoerenden nog wat
in den weg zat. Haar voordrachten werden vriende

lijk door het publiek ontvangen en veel bloemen
verhoogden den indruk van feestelijkheid.
Ten slotte, naar aanleiding van een nieuwe
fluitsonate van Willem Pijper, geïntroduceerd op een
Seroen-Cornelis-avond van den Kunstkring Voor
Allen":
Waarom vindt ook ten onzent niet de goede ge

woonte ingang, die in het buitenland bij het
introduceeren van nieuwe, moeielijker verstaanbare
kamermuziek-werken meer en meer gebruikelijk
gaat worden: deze tweemaal op het concert te doen
uitvoeren? Een enkele maal is het ook hier wel ge

beurd, doch te sporadisch. De duur van het concert
door zulk een herhaling kan geen bezwaar zijn, nu
de concerten tegenwoordig over het algemeen
steeds korter duren en men om kwart voor tien
meestal op straat staat. Ook de critiek zou dit
haar taak vergemakkelijken, daar het vooraf
hooren, op repetities b.v., niet steeds doenlijk is
en toch van haar gevergd wordt, dat zij bij eerste
auditie haar oordeel uitspreekt. Misschien willen
onze concertgevers dit eens overwegen?
CONSTANT VAN WESSEM

TOEGEPASTE KUNST

TENTOONSTELLING VAN AARDEWERK DOOR
H. J. HOBBEL EN ETSEN EN TEEKENINGEN DOOR
TOON DE JONG.
De kunst van het pottenbakken is, zoo zou men
ietwat lyrisch kunnen zeggen: kunst der elementen.
Aarde, Vuur en Water werken ertoe mede om
hetgeen uit menschenhand groeit, gestalte te
geven en duurzaamheid: de aarde waaruit het
voorwerp op de draaischijf wordt gevormd; het
water om de drooge aarde tot kneedbare klei te
maken; het vuur om het water te doen \erdampen
en aldus de nopdige hardheid gevend.
En zoo groeit dan het schoone en bruikbare
object.dat des teschoonerkan heeten,al naarmate
bruikbaarheid en schoonheid tot een onverbreke

lijke eenheid zijn saamgebonden.
Hobbel, die met Toon de Jong, beiden uit Laren,
thans eene tentoonstelling heeft ingericht bij de
firma Boskamp te Overveen (welke firma blijk
geeft van een prijzenswaardig verlangen telkens
weer iets goeds te bieden) is een trouwhartig, dege

lijk, eerlijk werker, die veeleer verkiest in eenvoud
dat te geven wat hem het naast aan het hart ligt,
dan dat hij zichzelf geweld aandoet. Zoo vast als
de aarde, zoo klaar als het water, is zijn werk doch
men zou er toch wat meer vuur in wenschen ! Men
zou zoo graag uit het mooie, eenvoudige melk

witte, diep-blauwe, gele en zwarte aardewerk met
de stil glanzende glimlichten, ook af willen lezen
een verlangen naar nieuwere vormen, want te
zeldzaam zijn de uitkomsten van Hobbel's oven,
waarin of aan archaisch-nobele verhoudingen pf
aan anarchistisch-nieuwe oplossingen herinne d
wordt en zoo zij de gulden middenweg dezen
zuiveren en vruchtbaren werker warm aanbevolen.

Van Toon de Jong werd eene verzameling
teekeningen en etsen bijgevoegd. Zijn werk sluit sich
uitnemend bij dat van Hobbe! aan en men zou
deze beide kunstenaars in vele opzichten geest

verwanten kunnen noemen.
l MUZIEKHANDEL l	l
PIANO'S f ' VLEUGELS
A°1835 Q U DAUD D Tel. 443
Achter St.Pieier 4
H. RAHR
UTRECHT
l
Ik ken zijn werk al heel lang en i&lt; weet precies
wat wel en wat niet binnen het kader van zijn kun

nen valt. Doch eene rake en zeer vlotte en zelfs....
moderne teekening van een jong student" met
een jockey-pet op en een uilen-bril bracht hier de
groote verrassing, naast de teederheid van een
paar sublieme teekeningetjes van baggeraars in
den nevel.
OTTO VAN TUSSENBROEK
YANNELLESVARINAS
GOUDZEGEL
5Octs. per Pakje.
Een aangename Bezuiniging
een HALF ONS vervangt
vele GOEDE SIGAREN
l
S. O. S. *)

Wij gaan door de dagen als marionetten;
wij gaan en bewegen naar dwingend gebod;
wij doen en gebaren naar ijzeren wetten;
wij spelen voor koning; wij spelen voor zot.
Wij gaan door een wereld van eindeloos wonder;
wij gaan door een leven van luidloos gerucht;
wij grijpen (en vinden het heel niet bijzonder !)
wij grijpen de feiten maar zoo uit de lucht !
&lt;*'
We vreezen noch vragen; we zien en gelooven;
w' aanvaarden het wonder op ieder gebied;
het gaat er ons mensch'lijke denken te boven:
we leven in 't wonder, en weten het niet.
't Heelal is in trilling van wichtlooze stroomen,
en 't allerbelangrijkste wereldbericht,
langs wonderen weg t'onzer kennis gekomen,
is trillend van spanning (maar zonder gewicht !)

Wij hooren en spreken, en wanen te weten,
wat wonder de wereld zoo hoog overhuift;
wij geven verklaring die schoon we 't vergeten
geen moeilijkheid oplost, doch louter verschuift.
Wij trachten alom het besef aan te kweeken,
dat heden geen wonder zich langer voltrekt;
wij wanen te weten, en praten en preeken
ins Blatie hinein", en we wachten effect !

Wij weten de waarde van wonder en waarheid,
en schiften de mystificatie van 't feit;
wij brengen in alle mysteriën klaarheid,
en 't wonder is niets dan een kwestie van tijd.
Eerst weten we 't goed: later weten we 't beter:
en eindelijk weten we alles het best:
en kenden we slechts het geheim van den aether,
dan kenden we ook het geheim van de rest !

Zoo zenden we tijdingen uit, en ontvangen
in trillende spanning elk wereldbericht.

Ook 't landje, waar misten en nevelen hangen,
zendt nieuws (wel belangrijk, maar zonder ge

wicht !):
Wij gaan door de dagen als marionetten,
en dagelijks worden ons nieuwtjes verspreid
van Kamerdebatten, ontwerpen, en wetten,
in 't kort: van een draadloos regeeringsbeleid !
K u M G R A NOSALIS
*) Bij de Rotterdamsche Radio-tentoonstelling.
Door eenvoudige
behandeling met ABIS
garandeeren wij abso

luut afdoende bestrij

ding van Kakkerlak

ken en andere schade

lijke insecten,
muskieten, wandgedierte,
enz.
Vraagt inlichtingen
en prospectus voor
schepen, gebouwen en
particulier gebruik
aan

N.V. A.B.I.S.,
Mlj.ter Afdoende Bestrijding van Insectenschade,
Heerengracht 281 Tel. 32281 Amsterdam

</text>
<image timestamp="2002:09:03:06:20:16.00" size="250135">000005GQ.TIF</image>
</page>
</document>
