<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19280204</Datum>
<Pagina>13</Pagina>
</fields>
<page>
<pagenumber>1</pagenumber>
<text>
No. 2644
DE GROENE AMSTERDAMMER VAN 4 FEBRUARI 1928
13
Jules Verne
door HERMAN ROBBERS
1"~) EN 8en Februari 1928 wordt Verne honderd
jaar. Want tracht mij niet wijs te maken dat
hij dood zou zijn, al lang. Zeker, zijn lichamelijke
persoonlijkheid is den 24en Maart 1905 gestorven.
Maar zijn geest leeft voort, sterker misschien en
triomfanter dan ooit. De meeste van zijn droomen
zijn thans werkelijkheid geworden, maar ook
nu nog kan van geen nieuwe uitvinding op natuur

wetenschappelijk gebied, geen nieuwe ontdekking
in het heelal sprake zijn, of men herinnert zich zijn
voorspellingen. En nooit overtroffen werd de
stoutheid zijner fantasieën. Ook niet door Wells, die
zich zijn dankbaren leerling toonde.
Ik weet wel, het is thans mogelijk in minder dan
tachtig dagen om de wereld te reizen; dat eenige
jnenschen vijf wekenlang in een luchtballon blij ven,
maakt niet zooveel indruk meer na de groote
recente vliegtochten (waaraan ook zooveel
hollandsche namen met eere verbonden zijn), maar
vergeet niet dat Verne zijn vrienden in hun lucht

ballon een ontdekkingsreis naar de binnenlanden
van Afrika liet maken. En hoe staat het met de
reis naar de maan en naar het middelpunt der
-aarde? Is het al mogelijk gebleken, als Hector
Servadac, op een andere planeet te geraken en dan
toch, een goeden dag, uit heimwee, naar onze
oude aarde terug te reizen?
Jules Verne, wij zijn het er thans wel allemaal
over eens, was een genie en een profeet. Zijn voor

uitzien van bijkans alle uitvindingen der laatste
decenniën kan niet anders genoemd worden dan
profetisch en geniaal. Weet men hoe hij werkte?
Natuurlijk moesten voor ieder nieuw boek tal

rijke voorstudiën, notities en berekeningen gemaakt
•worden. Hij studeerde meest in zijn eigen biblio

theek. Maar dan, als hij klaar" was, toog hij naar
boven in zijn huis. Daar was een kamertje ge

meubeld met niets dan een eenvoudige tafel on een
stoel. Geen boeken, geen kolven of retorten !
Daar zette hij zich neer en gaf zich over aan zijn
droomen, door niets afgeleid; daar schreef hij zijn
nieuwe boek. O, ik weet het is dikwijls genoeg
herhaald • een groot stilist, een litterair kunstenaar
in engeren zin was Verne niet. Niettemin welk
een dichter ! Hoe vol poëzie was zijn blik ! Hoe
innig doordroomde hij de wonderlijk-poëtische
mogelijkheden van de uitvindingen die hij voorzag!
Lees hoe in de Wonderlijke Avonturen van een
Chinees" Kin-Fo aan zijn meisje schrijft, neen,
haar uit de verte toespreekt de
grammophoonplaat, haar toegezonden, doet zijn geliefde stem,
zijn zoete woorden, voor haar opklinken als stond
hij zelf naast haar. (Toch zou pas vele jaren later
de grammophoon worden uitgevonden). Lees van
de verrukkingen der reizigers in de Nautilus,
gewekt door de mysterieuse heerlijkheden der
onderzeesche wereld geniet, in al zijn boeken,
van de geestdriftige belangstelling waarmee deze
dankbare en levenslustige sterveling het tooverrijk
zijner verbeelding niet minder dan de schoone
wereld der werkelijkheid beschrijft en ontken
dan eens dat wij in Verne een groot schrijver be

zitten. Genialiteit en artisticiteit zijn geen begrip

pen die elkander dekken. -Maar de genialiteit van
een extatisch ziener als Verne sleept ons dikwijls
mee niet minder dan de fijnste en edelste kunst.
Het is iets anders, maar is het minder onze aan

dacht en liefde waard, is het iets minder hoogs en
bewonderenswaardigs ?
Bij al zijn genialiteit behield Verne's geest iets
naïefs, iets jongensachtigs, dat is volkomen juist.
Avonturen waren blijkbaar zijn lust en leven.
Zijn psychologie, zijn romantiek, zijn karakteri

seeringen, ze hebben iets kinderlijk-eenvoudigs.
Ingewikkelde menschkarakters waren zijn zaak niet.
Toch, laat men al zijn figuren in den geest aan
zich voorbijgaan, dan duizelt men van de ver

scheidenheid en erkent: ja, deze geniale fantast
en geleerde heeft ook de meiischen gekend. En
hij heeft van hen gehouden. Met hoeveel milde
goedheid, hoeveel ruimte van ziel heeft hij ze
bekeken. Booswichten komt men zelden tegen in
zijn boeken, en als hij ze geeft weet hij toch altijd
nog iets menschelijks, iets begrijpelijks in hen te
ontdekken. Verne, de scherpe geest, was ook een
man van hart.
* *
*

Deze in zijn droomen zoo stoutmoedige en
scherpzinnige uitvinder en ontdekker schijnt
zichzelf pas laat ontdekt te hebben. Na zijn eerste
levensjaren in zijn geboortestad Nantes door

gebracht te hebben, studeerde hij te Parijs.... in
de rechten. En pas in 1863, dus toen hij al 35 jaar
was, verscheen zijn eerste boek: Cinq semaines
en ballon". Het had een groot succes werd
niettemin pas in '07 gevolgd door: Le désert de
glacé, Avoutures du capitaine Hatteras." Zijn
beroemde Voyage autour du monde en 80 jours",
het boek, dat men hier te lande algemeen voor zijn
eerste pleegt te houden (dat ook het eerst in het
Hollandsen werd vertaald) verscheen pas in 1872.
Welnu, ik beweer dat, bij al hun kinderlijke, en
dan ook sterk tot kinderen sprekende eigenschap

pen, ook het rijpe mannelijke oordeel en de
menschenkennis der latere levensjaren in deze
werken herkenbaar zijn. Verne was zeker geen
weekelijk paedagoog - zooals wij er tegenwoordig
zoovelen kennen, in deze z.g. eeuw van het kind.
Hij idealiseerde geen kwajongensstreken noch
trachtte de jeugd met overdreven respect in 't
gevlij te komen. Maar hij wist waar het op aankomt
in het moeilijke leven, welke hoedanigheden den
menschen in den h oogsten zin hot best te pas
komen. Behalve allerlei bruikbare kennis, op
schier ieder gebied, kan de jeugd uit zijn boeken
de schoone neigingen tot trouw en eerlijkheid, tot
moed en geestkracht, tot zelfopoffering en vol

harding opdoen, of althans door voorbeeld en
toetsing versterken. Fileas Fogg is niet zoo'n
koele gentleman, en zoo gehaast om zijn reis te
voltooien, of hij laat do gelegenheid een mensch
te redden (zij het met eigen levensgevaar) niet
voorbijgaan. Lord Glenarvan is een nobele, opoffe

rende, nooit versagende persoonlijkheid, Strogoff
een model van plichtsgevoel, alle fratischen zijn
zacht en edelmoedig en in ,,Vijf weken in een
luchtballon" wordt de fijnste soort kameraad
Jules Verne en zijn vrouw


schap op ontroerende wijs verheerlijkt.
Dat er niettemin ook thans nog hoogst moderne
onderwijzers en docenten zijn, die de boeken van
Verne voor kinderen ongeschikte lectuur noemen,
het is mij maar al te bekend. Het is altijd zoo
geweest en het zal wel nooit veranderen. In mijn
jeugd heette het, dat Verne niets dan leugens"
schreef. Het is maar wat men leugens noemt; er
bestaan ergere, dunkt me, en de eeuw van het
kind" is een sentimenteele leugen op zich zelf.
Zeker is, dat, met zijn fantastische leugens, Verne
ons jongens ongelooflijk te boeien wist, een feit is
dat ik sommige zijner boeken 6 a 10 maal heb ge

lezen, dat ik ze uu nog vaak uit mijn hoofd citeer,
vooral de onderschriften bij die prachtige prentjes,
die naar mijn meening dan ook tot de beste
illustraties ter wereld behooron. Geen wonder
trouwens, hoe wist deze in waarheid scheppende,
alle elementen beroerende schrijver tot illustratie
te inspireeren ! Vergelijk daarmee eens de tamme,
onnauwkeurige, slordig neergegooide
teekeningetjes bij de meeste onzer tegenwoordige jongens

boeken !
Ja, die eindelooze vinding van Verne, de
ademlooze spanning die hij ermee te wekken wist
en dan het fijne vernuft van de oplosr-ing ! Welk
een vondst, om Fileas Fogg, met de zon meereizend,
onbewust een dag te doen winnen ! En herinnert
ge u nog hoe Keraban de Stijfhoofdige (en de
zwaarlijvige), als hij do Zwarte Zee rondgereisd is
om, zonder de gehate belasting to betalen, van
Constautinopel naar den overkant to komen, in het
belang van zijn geliefden noof genoopt wordt, toch,
en dat denzelfden dag nog, den overtocht op de
kortste wijze te makon? Ziet ge hem als de onbe

kende" in het wagentje van den koorddanser
boven de hoofden der jubelende bevolking het
waagstuk volvoeren? Ook een kwajongensstreek,
zoo ge wilt ! Maar een streek uit louter edel

moedigheid en geniaal van vinding.
Ik heb het schrijven van dit stukje beschouwd
als een aangename taak mij door dankbaarheid
opgelegd. Want weinig schrijvers zijn er, wien ik
zóó dankbaar ben als Verne. Hij was de grooto
vriend van mijn jeugd; ik heb ongelooflijk veel
van hem genoten en geleerd. Want voor allerlei
begrip en kennis wist hij mijn belangstelling te
wekken geeft gij niet toe, moderne paedagogen,
dat daar hot groote geheim schuilt voor alle onder

wijs, alle paedagogie? Meelevend, ademloos mee

levend soms, met al de, zoozeer verscheiden,
personen uit deze zeldzaam suggestieve boeken,
interesseerde ik mij voor al wat hen interesseerde^
en van hun rijke ervaring al kreeg' ik die wel is
waar uit de tweede hand ! is mij zeer veel ten
goede gekomen.
Moge het nog menigen jongen Nederlander gaan
gelijk mij, dan zal de groote Jules Verne op den
8en Februari een nieuwe eeuw van frisch en krachtig
leven beginnen.
Huis te Amiens waar Jules Verne de meeste
zijner werken heeft geschreven.
HOOFIEN'S ROOMBOTER
WORDT SPECIAAL BEREID

</text>
<image timestamp="2002:09:04:04:16:26.00" size="280605">0000069P.TIF</image>
</page>
</document>
