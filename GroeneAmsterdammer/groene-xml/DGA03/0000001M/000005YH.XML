<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19251003</Datum>
<Pagina>11</Pagina>
</fields>
<page>
<pagenumber>1</pagenumber>
<text>
No. 2521
DE GROENE AMSTERDAMMER, WEEKBLAD VOOR NEDERLAND
11
KLEEDING VAN DE MAAND
Teekening voor de Groene Amsterdammer"
door H er mine Ijzer dr aai
VASSAR-COLLEGE
door
N. MANSFELD T—D E WITT HUBERTS
Niettegenstaande the Monkey-caie de oude we

reld in verbazing heeft gebracht, blijft er toch
een vrijzinnig, vooruitstrevend Amerika over,
waarheen onze bewondering uitgaat.
Dat op de Universiteiten aldaar reeds lang
co-éducatie werd toegepast was van zelfsprekend,
maar dat reeds in 1861 een Universiteit werd
gesticht, uitsluitend voor meisjes, is zeker niet
van algemeene bekendheid.
En het was geen Maecenas, die dit heeft gedaan,
die zijn rijkdommen gemakkelijk opgestapeld had,
doch Matthew Vassar was een eenvoudig man,
die zelf hard gewerkt had en een zeer beperkte
opvoeding had genoten, zoodat hij niet eens be

hoorlijk, zonder spelfouten, schrijven kon. Daarom
is het te meer te waardeeren, dat hij zijn geld
beschikbaar stelde om te zorgen, dat de moeders
der toekomst", beter zouden worden opgevoed,
omdat, zooals hij schreef, opvoeding en vrijheid
hand aan hand gaan.
Hij zond een architect naar Europa, opdat deze
daar eens zou nagaan, op welke wijze men zoo'n
gebouw het best zou inrichten. Gelukkig gaf hij
zijn geld zonder voorwaarden, zonder servituten,
zoodat het bestuur van het college zich steeds
aan de eischen des tijds heeft kunnen aanpassen.
Het oorspronkelijke gebouw, Main Hall, dat
op de gronden van de Vassar-farm te Poughkeepsie
aan den Hudson werd gezet, dient thans voor de
oudste-jaars-studenten en de administratiekantoren
Zes andere gebouwen, beter gezegd villa's, zijn
daar langzamerhand bijgekomen, om de 1200
leerlingen onderdak te kunnen brengen. Verder
een kerkje, een hospitaal, een rusthi'is, een paar
kleine musea, een bibliotheek enz. Doch al
deze gebouwen maken niet den minsten
schoolschen indruk, men meent eerder een villapark
in een boschrijke omgeving te zien.
De stichter, wiens levensdevies luidde: Wanneer
wij altijd de oude, gebaande wegen volgen, zullen
wij nooit vooruitkomen, want dan zijn wij copiïsten,
geen progressisten; daarom steeds vooruitgang,
Excelsior—meende.dat het onderwijzend personeel
ook alleen uit vrouwen moest bestaan. Doch dit
was in het begin niet mogelijk, toen de academische
opleiding der vrouwen nog maar in het begin

stadium verkeerde, men was toen op manlijke
professoren aangewezen. Ook het curatorium be

stond uit mannen. Doch de meisjes, nadat zij
4 jaar op het college hadden doorgebracht, hebben
daar zelf langzamerhand verandering in gebracht
en het Vassar-college is nu een kleine republiek
geworden met een zelf-gekozen bestuur.
In de eerste jaren had men natuurlijk gebrek
aan leerlingen, daar de lagere scholen de meisjes
niet ver genoeg brachten om het toelatingsexamen
te doen. Daaraan is men tegemoet gekomen, door
er een voorbereidende cursus aan te verbinden.
Het aantal leerlingen is gewoonlijk pi.m. 1200.
Voorrechten bestaan er niet, er Wordt om de
kamers geloot. Elk meisje bezit een aparte
zitslaapkamer. De studenten van hetzelfde jaar wonen
in hetzelfde huis. Een aparte dienstbode of kame

nier wordt niet toegelaten.
Wanneer er meisjes zijn, wier geldmiddelen
onvoldoende zijn en die door bijverdiensten moeten
trachten dit te kort aan te vullen, dan is het
curatorium er steeds op uit, deze te helpen;
want het bestuur gaat van de meening uit, dat,
als de leerlingen door andere zorgen in beslag
worden genomen, zij niet alles in zich kunnen op

nemen, wat het Vassar-college aan goeds en schoons
biedt. In den loop der jaren heeft het College
dikwijls legaten ontvangen en er zijn nog altijd
wel bronnen waaruit studiegeld kan geput worden.
Alleen de helpsters in de bibliotheek verdienen een
speldegeldje.
Volgens de statistiek zijn vele
ex-Vassarstudenten bij het onderwijs werkzaam 't zijn gezochte
leerkrachten.
In de laatste jaren heeft men nog een aparte
leergang toegevoegd, die vrijwel gelijk staat met wat
ten onzent op de scholen voor maatschappelijk
werk wordt onderricht. Deze cursus heeft zeer veel
succes en de studenten die daarvan een attest
bezitten zijn zeer gezocht voor allerlei betrekkingen,
die op het gebied van maatschappelijk hulpbetoon
werkzaam zijn.
Voor den stichter is zeker zijn 75sten ver

jaardag, in April 1867, den schoonsten dag zijns
levens geweest. Toen heeft men hem gehuldigd
voor hetgeen hij voor de gemeenschap had tot
Japon van wollen najaarsstof, kleur pervenche,
blauwig lila. Grijs bont. Hoedje een tint donkerder.
Garneering in herfsttinten met iets warmer groen.
stand gebracht. Sindsdien is deze dag een
jaarlijkschen Vassar-feestdag gebleven. De ouders
der leerlingen en de oud-studenten komen dan
in groote getale naar het schoongelegen
VassarCollege, waar klassieke spelen en dansen in het
openlucht-theater worden uitgevoerd. Ook is
er dien dag zangwedstrijd tusschen de verschillende
leerjaren.
Het einde van dien wedstrijd is zeker al heel
poëtisch!
De oudste-jaars-studenten gaan met een fakkel
in de hand door het donkere woud naar het
meer. Zij zingen daar de liederen, die elke klasse
als haar speciaal lied heeft.
De sophomores (tweedejaars-studenten) staan
aan den overkant van het meer en antwoorden
daarop, door elk lied te herhalen, Eindelijk
zingen de oudsten het lied, dat als standaard

lied (sacred song) is gekozen, stappen daarna
op de cano's die de beide oevers als een brug
verbinden en reiken de fakkels aan de tweede

jaars-studenten over, waarna deze voor het eerst
dit standaardlied mogen zingen en met de fakkels
in hun handen door het bosch naar huis gaan.
Deze poëtische fakkelloop maakt elk jaar
opnieuw grooten indruk op allen die tegenwoordig
zijn.
In de vier jaren dat de meisjes te Vassar
verblijf houden, worden er meer vaste feest

dagen gevierd. De band tusschen de oud-studenten
en de school is zoo groot, dat deze een fonds
hebben bijeengebracht en daarvan een tehuis
hebben ingericht, waar zij bij reuniefeesten kunnen
logeeren.
Sinds de oprichting van het Vassar-coliege zijn
meer meisjes-universiteiten in de Ver. Staten
gesticht en wel die van Wellesley, Smith, Radcliffe
en Brvn Mawr.
VAN KINDEREN
PROBATUM EST
door J o D A E M E N
Teun heeft de hik. Dat is hem van z'n k-ven al
mér gebeurd, maar nog nooit werd hij op zulk
een ongelegen oogenblik door dien gluiperigen
vijand geplaagd als nu ! Teun zit achter een boter

ham met suiker, en net als hij zijn mond opendoet
om er het heerlijke, withekroonde dobbelsteentje
in te stoppen, dat hij moeitevol met een vork je
omhoog heeft getransporteerd.... hop! schokt
zijn geteisterd lijfje op in den hoogen kinderstoel,
ersen
bonbons
de suiker stuift over het siabbetjc en 't geboterde
blokje brood met wat er nog zoetigs aankleeft,
duikelt van de vork. Er mankeert nog maar aan,'
dat broertje Gert hoonend zegt: Wat 'n leven
maak jij !"
Drink eens, Teuneman", tracht Moeder te
helpen. Maar de vijand laat zich niet door een slok

je melk verdrijven ! Hop !
Vader, die naast Te u n zit, krijgt medelijden,
fronst z'n wenkbrauwen, zet z'n meest barsche
stem Teun, wat heb je daar weer voor een groot
gat in je mouw !"
Teun is zich van niets bewust maar scheuren
in truien duiken soms even onverwacht op als de
hik dus wordt hij vuurrood, wringt zich in boch

ten, draait z'n Worst-armpje tothetniet verder kan,
en als hij eindelijk tot de conclusie komt, dat het
niet waar is, wat vader zegt, kijkt Teun in
grenzelooze verbazing naar dien boosdoener. Vader
jokkebrok !?
Vader legt uit, dat hij 't gezegd heeft om Teun
van de hik af te helpen, die dan ook wég is !

Teun is woedend ! Teun heeft slaap Gert snurkt
uitdagend in 't andere bed, en Teun.... Hop!
De vijand is teruggekomen, verraderlijk, net toen
Teun 't meest weerloos was, en bezig, onder zeil
te gaan voor 't onontbeerlijke middagdutje. Gert
sliep al, die wordt niet wakker van Teun's luid
gehop, en stompen mag je hem niet ! Moeder
slaapt achter gindschc deur, en als je moeder niet
ongestoord laat rusten, wordt ze ziek, net als
laatst. Dat is hél naar! Maar Teun heeft de hik,
dat 's net zoo erg als pijn. Niemand zou van hem
verlangen, ongetroost in bed te blijven met, bij

voorbeeld, pijn in z'n buikje. Dus klimt hij uit bed,
gaat voorzichtig de kamer uit, laat zich van de trap
zakken en tippelt naar de keuken.
Wat scheelt je, Teun?"
'k Heb een grróót gat in mijn mouw !" Och,
het schaap daar kon hij natuurlijk niet van
slapen! Gek, dat mevrouw 't niet gemerkt heeft
toen ze hem de schoentjes uittrok en op bed lei....
Kom maar hier, Teuneman !" Bereidwillig
zoekt de goede ziel, waar het ongeluk zit, dat ze
wil trachten te herstellen. Niets te vinden !
Verontwaardiging over zooveel stoutheid, maakt
haar een oogenbük sprakeloos. Dan begint ze
Teun, hoe durf je...."
En Teun, handen op den rug, doodkalm in de
wetenschap van z'n recht Dat moet, voor de hik.
Vader heeft het zelf gezegd !" En draait zich om,
want nu hij bevrijd is van 't lastige hop, hop",
verlangt Teun naar z'n middagslaapje !


Herfst begint

Vragende, klagende, jagende wind,
Huil om mijn huisje je angstige klachten,
Je wilde, geweldige najaarsgedachten.
Vragende, klagende, jagende wind,
Herfst begint !

Gierende, tierende, zwierende wind,
Ruisch door de bosschen je rauwe geruchten
Van vallende blaren en vluchtende luchten.
Gierende, tierende, zwierende wind,
Herfst begint!

Machtige, krachtige, prachtige wind,
Juich door de wereld je vorst'lijke vlagen,
Tot menschen en boomen je sterkte weer dragen.
Machtige, krachtige, prachtige wind,
Herfst begint !

ELLEN P A K Q u i
DRINK WEINIG MELK
maar goede melk, van betrouwbaar
GEZOND vee.
HOFSTEDE OUD-BUSSEM.
Kerkstraat 187. Tel. 49344.

</text>
<image timestamp="2002:09:03:19:42:50.00" size="201162">000005YH.TIF</image>
</page>
</document>
