<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19400713</Datum>
<Pagina>17</Pagina>
</fields>
<page>
<pagenumber>1</pagenumber>
<text>
Paardensport
in
Nederland
MET eenigen schroom grijpen we
de pen om iets te vertellen over
den toestand der ruitersport in ons
land. Wat is er over gebleven van deze
mooie sport en welke mogelijkheden
zijn er voor de naaste en de verdere
toekomst? Juist het feit dat men daar
niets van zeggen kan, maakt het zoo
moeilijk conclusies te trekken.
We zullen beknopt even de feiten
releveeren. Toen de mobilisatie kwam
is een aantal paarden door het Rijk
gevorderd. Na den oorlog zijn de
meeste dezer paarden naar Duitsch

land gebracht, vele worden ook ge

bruikt als trekpaarden ter vervanging
van de auto's. Slechts een betrekkelijk
klein aantal paarden is hier gebleven.
De financieele omstandigheden van
velen, die tot dusverre de paardensport
beoefenden en hun aantal was in de
laatste jaren sterk gestegen '—zijn
inmiddels van dien aard, dat begrijpe

lijk het paardrijden er aan gegeven
wordt. Men heeft andere dingen eerder
noodig en men heeft ook wel iets an

ders te doen !
En toch is het verkeerd als men zich
een sport en een genoegen ontzegt,
waardoor men zich physiek in de beste
conditie houdt, terwijl men bovendien
een equivalent schept voor het zenuw

slopende leven onder de huidige om

standigheden. Er zijn in ons land nog
steeds vele maneges en de meeste zijn
nog in het bezit van een beperkt aantal
viervoeters. Er zijn ook maneges die
nog in vol bedrijf zijn, o.a. de manege
van de Amsterdamsche Rijtuig Maat

schappij die eerst vele paarden moest
afstaan, doch die kans zag het mate

riaal tijdig weer aan te vullen.
Een bezwaar is ook gelegen in de
voeding der paarden. Het is ondoenlijk
thans de paarden bij voortduring het
krachtvoer te verschaffen dat eigenlijk
noodzakelijk zou zijn. Dit brengt mede
dat krachtprestaties, zooals anders
zonder bezwaar geleverd kunnen wor

den, nu niet verlangd mogen worden.
Dus geen zware afstandsritten en ver

moeiende jachten. Wél is het
wandelrijden mogelijk en kan men ook met
zekere mate terreinrijden en springen,
mits men de paarden niet overmatig
vermoeit. Men moet dat zelf kunnen
beoordeelen en daarbij de toegenegen

heid voor het paard en zijn welstand
als uitgangspunt kiezen.

DEZE opmerkingen gelden de be

oefening van de ruitersport in
het algemeen, waarbij we in het bij

zonder denken, aan het in dit jaar

getijde gebruikelijke rijden van uit de
zomerkampen in de duinen op de
Veluwe en in verschillende mooie streken
van ons land meer. Dat verblijf in die
kampen is inderdaad een kostelijk
sportief vermaak.
Het leven in zoo'n ruiterkamp, is
heerlijk vrij en sportief, het is gezond
en afwisselend, een prettiger en nutti

ger zomer-vacantie kan men zich nau

welijks denken.
Was DE GROENE
juist uitverkocht
toen U er naar vroeg?

EEN GOEDE RAAD

neem EEN ABONNEMENT !
Maar hoe is het gesteld met het con

courswezen ?
Men begrijpt het wel, dat vooral is
ernstig in het gedrang gekomen. Ik
geloof niet dat er voorloopig van con

coursen iets kan komen. Er is ook bit

ter weinig animo te bespeuren en het
verlangen naar feestelijkheden is ook
gering. De beste paarden zijn weg en
die er nog zijn komen aan de juiste
voeding te kort. Wel hebben verschil

lende officieren hun eigen paarden
mogen behouden en daaronder zullen
waarschijnlijk nog wel springpaarden
zijn.
Het vervoer van deze paarden naar
andere plaatsen is echter vrijwel on

mogelijk en dus zou men bij een con

cours alleen kunnen beschikken over
een enkelen officier met eigen
springpaard, die aldus in garnizoen is.
Men zal voorloopig hoogstens onder

linge kleine wedstrijden kunnen hou

den. Dat is zelfs zeer aan te bevelen en
de hier o.a. door de Zuid-Hollandsche
Jachtvereeniging betoonde activiteit
zij houdt regelmatig onderlinge
wedstrijden is zeer toe te juichen.

DE situatie voor de draverssport is
eigenlijk iets gunstiger. Er is in
ons land een vrij groot aantal houders
van draverstallen, voor wie dit een
bedrijf is, een moeizaam bedrijf echter
sedert men in ons land het
totalisatorverbod heeft. De paarden van de dra

verstallen zijn echter niet gevorderd
en het is dus begrijpelijk dat men de
dravers in training houden wil. Het
is dan ook heel goed mogelijk thans
weer draverijen te houden, zooals
trouwens op Duindigt reeds geschiedt.
Mogelijk dat in de naaste toekomst,
met zoowel meer dat voor altijd ver

dwijnen moet ook het antieke
totalisatorverbod opgeheven wordt. Zoo lang
men wél een staatsloterij houdt en het
kansspel op de beurzen tolereert, is het
al zeer inconsequent om uit ultra
zedelijkheidsbesef een gokje op een
koers te verbieden.

RESUMEEREND is mijn conclusie
dat er dezen zomer op het gebied
der hippische sport niet veel te beleven
zal zijn. Wandelritten, terrein-rijden,
dat kan men naar hartelust doen, maar
het wedstrijdwezen zal wel beperkt
blijven, tot enkele onderlinge kracht

metingen en een paar draverijen op
bescheiden schaal.
En de toekomst?
Wie zal het zeggen, wie kan het
gissen? In ieder geval zou het niet
juist zijn zonder grond bij voorbaat
over te hellen tot pessimisme. Als men
met liefde voor de sport bezield is en
den nieuwen toestand ernstig onder
het oog ziet, zal zeker een weg gevon

den kunnen worden om de mooie hip

pische sport in de toekomst weer alle
eer te geven.
Reeds vóór den oorlog dat vergete
men vooral niet was onze ruitersport
sterk op Duitschland georiënteerd. En
dat Duitschland nu eerst recht een
leidende positie innemen gaat, be

hoeft geen betoog. Dat verontrust me
echter niet voor de hippische sport. In
Duitschland was steeds en bovenal
in het laatste tijdperk groote belang

stelling voor de paardensport, die daar
op een zeer hoogen trap is gebracht.
En voor de rest hebben de
Nederlandsche ruiters altijd van hun liefde
en hun toewijding blijk gegeven.
Zij zullen ook nu niet versagen.

J. H.
Een ruiter in het Amsterdamsche Vondelpark
Crème de Liqueur
blokjes.
Heerlijke likeur-crème, in
Droste's pittige choco

lade gevat. Vijf verschil

lende likeursmaken in vijf
kleuren stanniool.
Prijs 35 et. per ons.

DROSTE
BONBONS
FA F. SINEMUS
20 Leidschestraat 22
AMSTERDAM C.
GEKL OVERHEMDEN
NAAR MAAT

VAN	Fl. 8.5°AF
PRIMA COUPE EN AFWERKING
EIGEN ATELIER
Adverteeren, doet verkoopen!
VOOR DE
BETERE WONING
TAPIJTEN
TOONZALEN TE AMSTERDAM
SINGEL 464
N.V. KON. VER. TAPIJTFABRIEKEN
R'DAM, A'DAM, DEVENTER, GRONINGEN
PAG. 17 DE GROENE No.3»0

</text>
<image timestamp="2002:09:13:06:48:07.00" size="408585">000007KZ.TIF</image>
</page>
</document>
