<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19400629</Datum>
<Pagina>16</Pagina>
</fields>
<page>
<pagenumber>1</pagenumber>
<text>
.
'OOff
IN de nazomer van dat jaar had zij gezegd: Als
het winter wordt moet je een nieuw costuum
hebben." In haar stem was een lankmoedigheid die
hem altijd trof als zij over geldzaken sprak. Hij
voelde het als een verzwegen protest tegen de kosten
waarop zijn aanwezigheid het huishouden joeg.
Ditmaal had hij zijn opkomende bitterheid kunnen
bedwingen en knikkend zijn instemming betuigd.
Toen de sneeuw al hoog lag moest er een op

lossing gevonden worden voor het doorgeschuurde
zitvlak van zijn beste broek. Zij zat er peinzend op
te turen en besloot tenslotte: ,,Ik geloof dat er nog
wel een lapje onder gelegd kan worden." Beiden
dachten aan het nieuwe costuum doch vermeden
elkaar aan te zien. Hij was bezorgd voor zijn
uiterlijk en zij berekende den prijs.
Het lapje kwam er onder. Hij bekeek met haar
het slordige maaksel en in beiden groeide een onte

vredenheid, die den avond lang en wrokkig maakte.
Hij vermeide zich in vaag zelfbeklag met de beste
momenten uit zijn vrijgezellenbestaan, zij dacht
onafgebroken aan haar kinderen en de kosten van
hun opvoeding.
De slijtage vrat staag aan het costuum. Eens
maakte een kennis er hem attent op dat zijn knie
haast door zijn broek kwam. Hij keek misprijzend
naar de dunne plek en merkte toen in nauw ver

holen woede op: ,Ja kerel, dat krijg je als je
getrouwd bent, er kan dan geen costuum meer van
af." 's Avonds toonde hij met cynisch genoegen de
scheurende knie. Zij hoorde het bittere verwijt in
z'n stem en zei berustend: Het costuum is oud, ik
wacht op den uitverkoop in Januari om een nieuw
voor je te koopen."
Dat jaar in Januari hielden de handelaars in huis

houdelijke artikelen en vrouwenondergoed wel
uitverkoop, doch in de confëctiehuizen bleven de
oude prijskaarten aan de costuums hangen. Ieder
maal als hij naar de stad ging zei ze tegen hem:
Kijk eens of er nog geen soldes zijn."
Het nieuwe costuum was zoo'n vaag begrip voor
hem geworden dat hij er al over kon hooren spreken
als een aangelegenheid die hem persoonlijk niet
betrof. Toch was hij zich duidelijk bewust van de
winst welke zijn uiterlijk er mede kon doen, terwijl
hij het vreemde gevoel had dat zijn gezag onder het
vermaakte zitvlak en de gestopte knie leed. Hij
vermeed dan ook nimmer angstvallig bij het op- en
afstappen van tram en trein zijn jas nauw om zich
toe te halen en stond dapper de vermeende spottende
en starende blikken uit. Doch de stekelige trots,
welke in die oogenblikken op zijn gelaat te lezen
stond, was niet het hooghartig misprijzen van den
Bohémien, maar het laatdunkend gevoel van den
man die bewust is dat hij het beter kan hebben.
Zoo ging ook Januari voorbij. In de stad bleef
hij dikwijls staan voor dure heerenzaken en voelde
een spottende voldoening bij de beschouwing van
de modeplaten, waarop de kleurige figuren in hun
gegoten modellen een indruk gaven van weelde,
elegantie en succes.
Soms betrapte hij er zichzelf op dat veel aange

legenheden in zijn leven, zonder wier aanwezigheid
hij nimmer gemeend had het te kunnen stellen, uit
zijn gedachtengang geweken waren voor Het
Costuum. Van een wijziging in zijn gedrag was hij
zich echter evenmin bewust als zij het kon opmerken
en er gingen dagen voorbij dat zij met elkaar konden
keuvelen alsof Het Costuum niet tusschen hen
bestond. Een luttele aanleiding was dan echter
weer voldoende dat Het Costuum hem dwingend
tot zich trok, soms de visite van een fraai
opgetuigden kennis, een ander maal een technische term
die onverwacht in een gesprek viel en hem deed
denken aan een vischgraat- of ruitjesmodel.
Inmiddels liet zij nimmer na om 's
Zaterdagavonds, als hij te ruste was gegaan, het oude pak
een goede beurt te geven, 's Morgens vond hij het
dan over een stoel hangen, keurig in de plooi,
frisch voor de nieuwe week; hij zag echter allengs
duidelijker de glimmende strijkboutstrepen, de
bijgeknipte franje, en zelfs de spiegel, waarin hij zich
spottend stond te monsteren, verborg de veege
teekenen op den duur niet meer. Vreemd genoeg
voelde hij in die momenten geen pijnlijke verne

dering en had evenmin de neiging tot bitter verzet.
Integendeel wist hij een soort van overwicht groei

ende dat haar soms schuw naar hem deed opzien.
Gebeurde het dat een familielid naar de kale, glim

mende plekken wees, dan voorkwam hij haar en
zei sussend: O, dat pak kan ik nog lang genoeg
dragen, wij hebben het nu eenmaal niet breed"
en genoot dan lang en stil van de schaduw op haar
gelaat.

OP 'n dag kwam hij thuis met een gescheurde
elleboog. De murw-gestreken lakendraadjes
hadden het niet meer kunnen houden en waren stuk
gesprongen. Een tijdje had hij er zoo aandachtig
naar zitten kijken dat zij, getroffen door de vreemde
stilte, zich omdraaide en z'n blik volgend, de
doorgesleten elleboog zag. Hij maakte een nonchalante
geste en stond op om naar 'n boek te grijpen. Terwijl
hij haar passeerde leek het hem alsof hij groeide
en als 't ware van tegen het plafond aan op haar
neer keek. Maar toen ze zei: Nu is 't costuum op,
als je 'n verlofdag hebt gaan we 'n nieuw koopen"
hoorde hij in haar stem een klank die nieuw voor
hem was. Zij hief het gelaat niet op, doch hij was
zich bewust dat haar oogen hard en bitter stonden.
Een oogenblik streed hij tegen de aanvechting om
haar in z'n armen te nemen en zacht en woordloos
de haren te streelen. Toen herstelde hij zich en
vroeg traag en koel en genietend: Zouden wij het
niet uitstellen tot het voorjaar wordt?" Zij keek
hem onderzoekend aan en schudde toen onwillig
het hoofd. In bed lagen zij stil naast elkaar en
staarden in de hopelooze leegte van de duistere
kamer.
Het Costuum kwam. Het zat hem naar het oordeel
van de kennissen als gegoten. Het was van nieuwen
snit, had in het patroon tegelijk iets sportiefs en
gezagvols. Het deed z'n vierkante schouders alle eer
aan en liet z'n veerkrachtige houding nog
voordeeliger uitkomen.
Ik weet niet wat er met je gebeurd is, maar je
bent veranderd," liet een vriend hem goedkeurend
opnemend zich ontvallen.
Hij knikte en zei zacht, met 'n zweem van bitter

heid in z'n stem: Inderdaad, ik ben iets kwijt."
Z'n oogen kruisten den begrijpenden blik van
haar en hij sloeg ze voor het tartend fonkelen neer.
De vriend keek verbaasd en begon over zaken.
In het kristal van hun huwelijk was een barst.
JAAK VELTMAN
CHARIVARIA
Merkwaardig bericht
Hij is getrouwd mot onze keuken

meid en kookt nu mijn vrouw zelf".
(Leven)

Paindeluxe-brood
,,De oude heer is later gelukkig
weer bij kennis gekomen".
(Mcnuc-bc,!,')
Het moord-clrama nog eens weer
aan de orde". (Valk)

Verbinding verbroken
Wanneer we nu nagaan hoe de
bovcnkleeding moet zijn, dan....
mag deze 's zomers niet te dik zijn
en 's winters moet ze liefst van wol
zijn". (Syllabus).
Zonder een meesterwerk te zijn .. .
wordt hier toch goede muziek ge

boden". (1{.)

Schrille tegenstellingen
Alleenwonend ambtenaar biedt,
wegens vertrek, afzonderlijke samen

woning aan, aan eenvoudige, alleen

staande dame of juffrouw".
(Mevwc-bodc)
Typen 6 uur per week en steno
ƒ 2.50 per maand".
(Dagbl. v. N.-B. en Z.)

Onze tooneelspelers
(Ken rapport, teekenen, sleur,
gemakzuelit, wegen en vernielde brug

gen).
leerende
speelt daarbij de
stiinu&gt;ok een rol spelen het ,,f)e
,,De r
rol spelei
Werklooze acteurs
De reis naar ISatavia heelt te veel
van hem geëischt, maar dat speelde
geen rol". (Lm-.)
Of de man voldoende verdient
speelt geen rol". ( I\.)
,,I' moet zelf bepalen wanneer een
japon versleten is; een wmkelhaak
b.v. speelt Ljeen rol''. ( l'iijli.)
Bij- en bijna geen rollen
Bij een luelitbombardement speelt
het &gt;pringen van ruiten geen belang

rijke rol". {II. l'.l
In deze film speelt de kleur geen
zelfstandige rol. l )e verlichting speelt
thans ('en andere rol, n.l. een aan

vullende". (J\'.f
Hierbij spelen de tekorten der
acoustiek bijna geen rol". (H. l&gt;.)
Hoofdrollen
De afnemende macht van den
adel en de wassende kracht der
burgerij spelen in die periode een
bijzonder groutt' rol". 'II. D.)
Deze overu egin^en spelen een
belangrijke rol m de onëntcenng van
de politiek". ' ( \'tid.)
Deze vni.ii; speelt bij de
bestudcering der zaak een voorname rol".
C/i'J
Bijzondere rollen
Het wedstrijdmoticf speelt een
hygiënisch afgebakende en verant

woorde rol. Maar nu komt de binding
aan de leidende idealen en moreele
normen voor het gedrag haar
sublimeerende rol spelen. De tijd speelt
hierin zijn polijstende rol". 'R.)
Een lezer schrijft ons: In de
radio hoorde ik Zaterdag eenige
vermaningen gericht tot landbou

wers over de colorado-kever. O.a.
werd verzocht deze kevers gevangen
te nemen. Oorlogspsychose?"
PAG. 16 DE GROENE No. 3288

</text>
<image timestamp="2002:09:13:06:08:30.00" size="208764">000007JU.TIF</image>
</page>
</document>
