<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19400727</Datum>
<Pagina>16</Pagina>
</fields>
<page>
<pagenumber>1</pagenumber>
<text>
U lïH U m G H E O E N
itadsinventaris

Terrasjes
MENSCHEN die iets te doen hebben,
vinden niets prettiger dan niets
te doen. Vandaar de bestaansmogelijk

heid van de terrasjes, waar op alle uren
van werk- en Zondagen menschen
samenhokken om niets te doen tegen
een betrekkelijk laag tarief. Want voor
een kwartje krijgt ge niet alleen het
kopje koffie, maar een onmetelijke
zelfgenoegzaamheid en luiheid die men
op kantoor en thuis nooit in die mate
kan deelachtig worden omdat deze
karaktereigenschappen daar niet ge

motiveerd zijn.
De terrasjes oefenen een magnetische
kracht uit op ernstige zakenlieden die
plotseling een collega ontmoet hebben
teneinde een zeer ernstig onderhoud
over koetjes en kalfjes te hebben. En
op menschen die voorbij willen loopen
maar het vervelend vinden dat alle
zittenden hen met hun blikken door

boren, en die dus genoopt zijn zich bij
de schare der zittenden te voegen.
Op de terrasjes zitten menschen die
kijken en menschen die zich laten
bekijken. Onder de laatsten zijn er vele
die hun roeping als acteur, lebemann,
genie, of ander soort beroemdheid
hebben misgeloopen. Zij halen hun
schade in een rieten stoeltje in. En de
omzittenden kunnen hen consumeeren
als het koekje bij het kopje koffie.
Kijk, daar zit meneer Zitmaar, je
weet wel, die met die actrice getrouwd
is geweest. Daar zit Dolly, wat heeft ze
zich weer opgedirkt." Waar? Nee,
nou niet wijzen !" Als het niet onge

manierd was om menschen met den
vinger aan te wijzen, zouden er heel
wat wijsvingers boven en langs de
terrasjes zweven. Nu worden er slechts
hoofden gewend, er wordt beteekenisvol
geknikt. Dat is op zich zelf al weer
interessant, want er is altijd een
buurman die nieuwsgierig is als hij ziet
knikken.
Neen, het caféterras is pas een ideaal
oord als het in een vreemde stad is.
Daar kunt ge een tweede stoel voor uw
beenen nemen, en de asch van uw
sigaar desnoods in een andermans
kopje laten vallen, want dat geeft niet.
Daar hoeft ge niet te pronk te zitten en
uit te kijken of iemand naar u uitkijkt.
Het aantrekkelijke van het terras,
waar het dan ook zijn mag, is dat men
midden in het gewoel van het
grootestads-leven zit en daar deel van uit

maakt, met buitengewoon weinig
moeite.

Film

We zijn toch allemaal geen
Engelen. (De Uitkijk)

EN daar ze geen engelen zijn, maar
het graag willen schijnen, ver

strikken de heer en mevrouw
Kempenich, eerbare ingezetenen van een
klein dorpje aan den Moezel, zich in
een net van leugens, waaruit een
groteske rechtszitting hen bevrijdt en
hen in hun ware gedaante aan elkaar
toont.... als engelen.
Want noch de kennismaking van
den heer Kempenich met het rosse
nachtleven van Keulen, waarheen
hij vertrokken is ter gelegenheid van
een doopfeest, noch de afwezigheid
van mevrouw Kempenich dien zelfden
nacht van de echtelijke woning is zóó
suspect als men verwachten zou bij
menschen, die geen engelen zijn.
Maar de schijn is tegen hen en dit
maakt hen nerveuzer dan wanneer de
verdenkingen op waarheid zouden
berusten en doet hen liegen en draaien
tot de leugen gemakkelijk ingehaald
wordt door de zegevierende waarheid.
Men moet Heinz Rühmann zien in
deze, zijn beste rol, van chef ter
secretarie, geëerd en gerespecteerd en
tenslotte vallend, zooals alleen een
hooggetroonde engel kan vallen, men
moet hem zien als eerbaar burger, die
Heinz Rühmann

door toeval een nachtcabaret betreedt
en het uiteindelijk verlaat in de
heitere Stimmung", waarin de Sekt
hem gebracht heeft en waarin geen
draad meer doordringt tot zijn bewust

zijn, men moet hem zien ontwaken in
de krullerige hotelkamer, waar hij zich
tot zijn ontzetting niet meer alleen
bevindt en men moet hem zien vluch

ten van de plaats van het vermeende
onheil, zonder dat hij nochtans zijn
schuldgevoelens kan ontvluchten. Dit
is alles werk van een pracht komiek
die ditmaal onder de beproefde leiding
van Carl Froelich en in een geestig
uitgewerkte intrigue zijn beste rol
speelt.
Stormduivels (Alhambra)

WIE vroeger de film gezien of
nog vroeger het boek van
Rudyard Kipling gelezen heeft, zal bij
het lezen van den titel den zilten smaak
op zijn tong proeven als beste bewijs van
de kwaliteiten van het boek en van de
Spencer Tracy in ,,Stormduivels"

film. Wie roept niet graag jeugd

herinneringen op en wie wil dus niet
nog eens de geschiedenis meebeleven
van het verwende jongetje (Freddie
Bartholomew) die over boord valt van
zijn luxe jacht en opgepikt wordt door
ruwe visschers, welke hem een nieuw
leven laten zien van trouw, kameraad

schap en opofferingsgezindheid.
Dit is een mannelijk verhaal en
tegelijk het verhaal van een man, van
dien wonderlijken Italiaanschen ma

troos, dien Spencer Tracy boeiend en
menschelijk tot leven bracht. Een film
dus van sterke sentimenten, maar
een, die onder de straffe leiding van
Fleming niet sentimenteel werd. Een
film ruw en heftig, maar ook stil en
spiegelend, een film als de zee, waarop
zij grootendeels speelt.
Scheiding op korten termijn
(Tuschinski)

PAUL Hörbiger verbrast in deze
film, als componist zijnde, het
vermogen van zijn vrouw en wie
Hörbiger in een dronken bui ziet, be

treurt het, dat dit vermogen zoo klein
is en dat advocaat Werkmann tusschen
beiden komt en de diep gevallen echt

genoot ervan overtuigt, dat hij moet
scheiden. Nu zijn er verschillende
methoden van scheiding, maar voor
de film is er maar »n: de man moet
ontrouw fingeeren. En dus huurt
advocaat Werkmann Anny Ondra als
objekt van overspel en stuurt beiden
de Alpen in, gevolgd door een
beroepsfotograaf om het moment van ontrouw
op de gevoelige plaat vast te leggen.
Anny pleegt al gauw contract-breuk
door een zekeren Ralf Fenton in haar
leven te halen en als Alice, Hörbiger's
vrouw, ook nog in het berghotel ver

schijnt, ontstaat er een soort
liefdesquatre-mains, die in een dissonant
eindigt. Alice bereikt, wat de fotograaf
tevergeefs trachtte te bereiken, zij
betrapt het gefingeerde liefdespaar in
een situatie, die naar ontrouw zweemt
en eischt scheiding. En de film eindigt
voor het gerecht waar een scheiding
uitgesproken en voor den burgerlijken
stand, waar dezelfde scheiding te niet
gedaan en een nieuw huwelijk ge

sloten wordt. Anny Ondra is wel eens
de vrouwelijke Chaplin genoemd en
wie het hiermee eens is, zal zich onge

twijfeld op korten termijn amuseeren
met deze scheiding, die in een dubbel
huwelijk uitloopt.
Een hopeloos geval.
(Rembrandt)
DIT hopelooze geval is natuurlijk
een verwend, rijk meisje, dat
oppervlakkige genoegens najaagt in
een te mooie en veel te snelle auto en
daarbij bijna haar mooie nekje riskeert,
althans lichtgewond in een ziekenhuis
terecht komt. Jenny J ugo is daar
nukkig en eigenzinnig als in haar
dagelijksche léven tot Prof. Dr.
Bruchsal haar eens onverbloemd de waarheid
zegt die hierop neerkomt, dat zij een
nutteloos en voor niets deugend meis

je, in n woord een hopeloos geval,
is. Dit is zelfs Jenny te bar; nauwelijks
uit het ziekenhuis ontslagen, laat zij
zich inschrijven als studente in de
medicijnen, wekt eerst ergernis bij de
ijverige collega's door haar frivoliteit
en studentikoze allures, daarna ach

ting door haar studiezin en het af

zweren van alle luxe. Zelfs de
vrouwenschuwe Hans Faber, die door het
immer zegevierende toeval in een dak

kamertje naast de tot inkeer gebrachte
Jenny woont, wordt ingepalmd, niet

tegenstaande de ernstige waarschu

wingen van Prof. Dr. Bruchsal. Maar
Cupido triompheert en Jenny reist
haar Hans na tot in de binnenlanden
van Zuid-Amerika, als hij zich daar
gaat vestigen, wat niet alleen een
deugdelijk bewijs van de echtheid
harer liefde is maar tegelijk van de
onjuiste diagnose van den Prof. Dr.
Concerten

Kamermuziek (Rijksmuseum)

IEDERE middag is er een concert
l in het Rijksmuseum, dat om drie
uur begint. Een klein ensemble speelt
klassieke en moderne werken. Waar
vroeger duizenden Amerikanen en
andere toeristen bij het hooge licht
van de plafondvensters het groote en
beroemde schilderij bewonderden dat
zelfs op de prulligste bazaraschbakjes
gereproduceerd is, daar komen nu
stroomen landgenooten binnen om zich
neer te zetten tegenover de leege lijst,
waarvoor het podium zich bevindt.
Het feit dat de schilderijen zijn weg

gehaald, heeft nu zijn goeden kant;
wellicht is de acoustiek er beter op
geworden. In de pauze is er tien
minuten tijd om een indruk te krijgen
van de Belgische tentoonstelling, waar
Felix Timmermans, levensgroot ten
voeten uit, ieder concert van uit de
verte mee kan genieten.
Het is een goed idee geweest, die
muziek in het museum. De bezoeker
kan twee soorten kunstgenot combi

neeren, hij kan na het lange loopen zijn
beenen rust geven. Maar deze concerten
zijn zeker de moeite waard om er
speciaal voor naar het Rijksmuseum te
gaan, en het is voor de geportretteerden
op de Nachtwacht jammer dat zij niet
mee mogen genieten.

Tooneel

Hans en Grietje
(Openluchttheater Minerva)
HANS en Grietje is een sprookje
voor kinderen, en voor het
kindertooneel bewerkt door Bets
Ranucci-Beckman. De voorstellingen
worden gegeven door het
tooneelgezelschap Kindertooneel" onder
regie van Han König.
Voor de kinderen is het een heerlijke
middag van spanning en ontspanning.
Want het sprookje wordt aangrijpend
gespeeld, zoo dat de volwassenen niet
minder genieten dan de kinderen. En
voor de volwassenen is het op zich

zelf al de moeite waard om tijdens de
voorstelling naar al die verschillende
uitdrukkingen op de gezichtjes van
het kinderpubliek tj kijken. Er zit een
jongetje van zes jaar dat een bezorgd
oudemannetjes-gezicht trekt, als de
booze heks Hans in de kooi stopt; of
er is een meisje dat aldoor somber zat
te kijken om opeens te gillen van het
lachen als Annemietje het schoteltje
van haar chocoladekopje afneemt. De
kinderen genieten zoo dat zij alles
vergeten en zoet zijn. Voor een vol

wassen publiek is dit iets dat vanzelf
spreekt, maar voor een kinderpubliek
spreekt dit boekdeelen.
De voorstellingen van dit kinder

tooneel zijn zeer geslaagd, en wij
twijfelen er niet aan dat binnenkort
ouders door hun kinderen worden
meegenomen om het te gaan zien.
Daar hebben de kinderen dan gelijk
aan.
Het is de bedoeling van Han König
een permanent kindertooneel te ves

tigen en ook andere stukken op het
programma te nemen. Het gezelschap
bestaat voor een deel uit spelers van
het Nederlandsch- en het Centraal
Tooneel, dus menschen die iets in hun
mars hebben. Het Kindertooneel"
beoogt de kinderen op zeer jeugdigen
leeftijd reeds met het tooneel ver

trouwd te maken, en ze zoodoende op
te voeden tot een generatie van
schouwburgbezoekers, waar zeer zeker
behoefte aan bestaat.
Zondagmiddag is er nog een voor

stelling op het terrein aan de
Apollolaan, en in den loop van de volgende
week zullen er voorstellingen komen
in een nog nader te bepalen theater.
PAG. 16 DE GROENE Ne. 3292

</text>
<image timestamp="2002:09:13:07:27:54.00" size="228517">000007M2.TIF</image>
</page>
</document>
