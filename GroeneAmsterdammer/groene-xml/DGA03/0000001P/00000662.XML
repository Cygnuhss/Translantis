<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19251226</Datum>
<Pagina>12</Pagina>
</fields>
<page>
<pagenumber>1</pagenumber>
<text>
12
DE GROENE AMSTERDAMMER, WEEKBLAD VOOR NEDERLAND
No. 2534
ONZE KOLONIËN: BANGKA
Teekening voor de Groene Amsterdammer" door J. G. Sinia

T4
S£

l
«i
C
i
i

REEDE VAN MUNTOK
Wanneer men uit zee Muntok nadert, dit
plaatsje geleidelijk zich begint los te wikkelen uit
het donker, dicht beboscht massief van den
Menoembing (op n na Bangka's hoogste top) die
reeds uren lang, als een reusachtig baken in zee,
het oog geboeid had, wordt men getroffen door
de wel bijzonder vriendelijke ligging dezer eens
zoo bekende en welvarende buitenpost.
ns zoo bekend en welvarend, want tegen

woordig is Muntok vrijwel een dood plaatsje, dat
•wel is waar nog eenigen handel heeft, voornamelijk
met den overwal, waar ook nog enkele producten
van Bangka's bodem uitgevoerd worden, zooals
o.a. peper en gambir, gewassen, welke hier bij

zonder goed gedijen, maar overigens zijn rol ge

speeld heeft. De groote witgekalkte pakhuizen,
die men opmerkt, de niet minder groote pier,
welke ongeveer 500 M. ver in zee vooruitsteekt,
het zijn heden nog slechts herinneringen aan een
grootsch verleden, want nuttige diensten behoeven
zij niet meer te bewijzen.
De geschiedenis van Muntok is wel merkwaardig.
Eertijds was het een armzalige, nauwelijks be

kende visschers- en misschien ook wel, wie weet?
zeerooverskampong, bewoond door voorvaderen
van de tegenwoordig nog op Bangka voorkomende
z. g. orang laoet." Plotseling kreeg echter dit
plaatsje bijzondere vermaardheid, toen in het
laatst der 17e eeuw in de onmiddellijke nabijheid
-tinerts ontdekt werd. Van alle kanten stroomden
nu de gelukzoekers toe. Het spreekt haast
vanzelf, dat het niet lang duurde of de O. I. Com

pagnie kreeg er den neus van, dat hier ten
koste van zeer weinig moeite schatten te verdienen
waren en even van zelfsprekend is het dan ook
bijna, dat zij reeds in 1660, dank zij de handigheid
van hun machthebbers, een zeer voordeelig con

tract wist af te sluiten met den Sultan, waarmede
zij zich het monopolie over den tinhandel verwierf.
Of echter de O. I. Compagnie zich veel aan het
plaatsje gelegen heeft laten liggen en bijv. ooit
getracht heeft paal en perk te stellen aan de vele
aanvallen van zeeroovers, waaraan het, rijk en
welvarend als het was, nu en dan bloot stond, is
zeer de vraag. De eersten, die daadwerkelijk in
Muntok optraden, Waren in het begin der 19e eeuw
de Engelschen en in hun kort tusschenbestuur
hebben deze hier wezenlijk wonderen verricht.
In het jaar 1816 kregen wij al onze bezittingen
terug en het Ned.Ind. Bestuur bouwde nu voort
op de door de Engelschen zoo goed gelegde grond

slagen. Zoo heeft dit plaatsje nog lang daarna
jaren van geluk en voorspoed gekend, tot eindelijk
dit geluk begon te tanen. De mijnen in de onmid

dellijke nabijheid raakten uitgeput, de reede was
te ondiep, zoodat verschepingen steeds met zeer
veel bezwaren en soms ook wel gevaren gepaard
gingen, en de handel begon zich meer en meer te
verplaatsen naar het in alle opzichten zooveel
gunstiger gelegen Pangkal Pinang, welke plaats
dan ook ten slotte in het jaar 1913 instede van
Muntok, tot hoofdplaats van het eiland verheven
werd.
J. G. S i NI A
Muziek in de Hoofdstad

Concertgebouw: Jacques Thibaud.

Jacques Thibaud speelde het vioolconcert van
Brahms en dit weerzien, na lange afwezigheid,
heeft een ware ovatie uitgelokt.
Tout finit par des chansons". In het Concert

gebouw eindigt tegenwoordig alles met een ovatie.
Het is een sport geworden een solist drie, vier,
vijf maal op het podium te klappen. Alles schijnt
mee te helpen het vijftal te halen: zien of het lukt.
Men klapt zich zelf in een roes en de laatste ovatie
is altijd het luidst en men begint dan ook nog te
schreeuwen.
Er is over het reactie-karakter van applaus
reeds veel gezegd en het is verschillend beoordeeld.
Dat na een merkwaardige virtuose prestatie het
gevoel van een belooning" door applaus op komt
is louter een uitwisseling en geschiedt geheel na

tuurlijk bij wijze van ontspanning na spanning.
Dat men na een diep roerende prestatie nog de
ambitie kan hebben de ruimte rondom zich met
lawaai op te vullen, hoe luider hoe liever, is minder
vanzelf sprekend. Misschien zou men er de psycho

logische conclusie uit kunnen maken, dat gezien de
vele overdreven ovatie's van den laatsten tijd, de
muziek tegenwoordig minder diep roerend en meer
virtuoos is geworden, indien deze conclusie juist
Was en getrokken kon worden uit het
applausverschijnsel: want men klapt zoowel voor
dieproerende als voor virtuose muziek even ijverig. Het
is een onaangename traditie, die echter zoowel het
publiek als de uitvoerende niet kan ontberen, want
beiden beschouwen niet-applaudiseeren nog als
een vorm van misprijzen.
Doch na dit uitstapje op het gebied van het
applaus keeren wij tot Thibaud terug.
Thibaud is vooral voordragend violist, podium

virtuoos. Men hoort het in het karakter van zijn
spel. Het is uiterlijk. Het is geladen, sterk,
phenomenaal, maar berekend, in den zin van effectvol.
Zijn voordracht van Bramhs' vioolconcert heeft
mij geen enkele maal waarlijk kunnen treffen, ik
hoorde telkens tusschen deze muziek en mij zelf
het virtuoselijk en technisch-opvallend bespeelde
instrument, de viool, die Thibaud hanteerde. Het
gevoel van leegte dat ontstond vermocht Monteux
met het orkest niet te vullen, vooral niet in de
finale waarin Thibaud de melodie uiterst zigeu

nerhaft" nam, zonder dat het werk zelf deze grilli

ge opvatting toelaat. Hierdoor kwam ook de climax
tegen het einde, wanneer Brahms de melodie tot
zes-achtsten versnelt er niet uit, en moest Thibaud
nog alles halen van de melancholisch-vertraagde
maten aan het slot. Inderdaad, ik heb mij ditmaal
het geweldige applaus bij het einde niet genoeg

zaam kunnen verklaren, en er beslopen mij toen
de ironische vermoedens van een applaus-sport,
die ik zooeven uitte.
Het concert werd ingeleid met Schumann's
Manfred-ouverture, een zwak werk, dat feitelijk
ten onrechte nog repertoire houdt (men herinnert
zich hoe Nietzsche, uit verontwaardiging over zulk
een karakterlooze Manfred-uitbeelding, zelf een
Manfred"-ouverture ging componeeren, die von
Bülow Notzucht an Euterpe" noemde).
Een noviteit Was de orkestratie van een viertal
deelen uit Ravel's klaviersuite Le tombcau de
Couperin", een orkestratie, die uitstekend klinkt
en interessant is voor de opvatting der modernen
aangaande la tradition frangaise", in wier naam
N o d e r I. Munt
Holland* bomt o 1O ouittm mlgmm*
dit werk, met vele werken van Debussy en der
Six", geschreven werd.
Met een allervroolijkst gemusiceerde Till
Eulenspiegel" van Richard Strauss, waarbij
Monteux heel schalksch Strauss' deugden en fou

ten te kijk stelde werd dit concert besloten.

Russische avond.

Prokofieff had de taak op zich genomen op zijn
concert in de K'- zaal Concertgebouw eenige
onbekend Russisch werk bij ons te
introduceeren, waarbij zijn vrouw, de Spaansche zangeres
Llubera hem zou ter zijde staan. Deze opzet moest
door ongesteldheid van Prokofieff's vrouw worden
gewijzigd; wat maar gedeeltelijk jammer was,
want Prokofieff bracht thans zich ze I ven uitvoerig
op het programma, dat nu twee sonaten en eenige
kleinere stukken van hem bevatte, benevens de
Bizarreries van Miaskowsky en eenige stukken uit
de Tableaux d'une exposition" van Moussorgsky.
De avond gaf wederom volop gelegenheid
Prokofieff als meesterlijk en uiterst vaardig mo

dern klavier-virtuoos te leeren bewonderen. Proko

fieff speelde zijn beide sonaten met een glans, een
helderheid en een vaart, waarnaar men feitelijk
meer luisterde dan naar het werk zelf, dat ons,
afgezien van de sterk opgezette tweede sonate,
geen nieuwen kijk op Prokofieff's compositorisch
kunnen gaf en onzen indruk bevestigde, dat
Prokofieff uitstekend vóór het klavier als instru

ment weet te componeeren.
De stukken van Miaskowsky Bizarreries"
waren te kort om daaruit een beeld te krijgen
van dit ons nog onbekende talent, dat vooral
als symphonieus een beteekeuis wordt genoemd.
Men zcu zeggen:-uit de school van Seriabine,
zooals ook Prokofieff dat in zijn thans gespeelde
pianomuziek blijkt (meer dan zijn orkestmuziek).
CONSTANT VAN WESSEM
DE GESCHIEDENIS VAN EEN

GEVATTE KOUDE

In ons lage landje met zijn ongestadige, telkens
wisselende Weersgesteldheid en temperatuur, is het,
vooral in het aanbrekend seizoen, bijna onmogelijk
kouvatten te vermijden.
Ieder weet echter niet Wat een gevatte koude is,
en juist daardoor komt het, dat menigeen een ver

koudheid verwaarloost of verkeerd behandelt. Een
gevatte koude is een soort infectie, onverschillig in
welk deel van het lichaam zich deze vastzet. Bij
sommigen begint het met een gewone
neus-verkoudheid, om daarna door te gaan naar de keel,
(angina, enz.) anderen weer vatten kou op het
hoofd, waardoor de gevreesde aangezichtspijn
ontstaat of rheumathiek in de aangezichtszenuw,
voorts zijn er die kou vatten op spieren of lede

maten. Op welke wijze men echter kou vat, steeds
is het weer dezelfde infectie welke ons die onge

makken bezorgt. Een gevatte koude kan leiden tot
gevolgen waaraan men vele jaren kan lijden, en
welke zeer zeker voorkomen hadden kunnen wor

den wanneer tijdig was ingegrepen. Wij bedoelen
hier rheumatische aandoeningen in het algemeen,
die mede tot de gevolgen van gevatte koude
behooren.
Tegen de gevolgen en de gevaren aan een gevatte
koude verbonden, kan niet genoeg worden gewaar

schuwd. In ons land in het bizonder vinden de
middelen die tegen gevatte koude worden aanbe

volen, een dankbaar bestaan. Men zij echter voor

zichtig, tusschen het koren schuilt een boel kaf.
Sommigen nemen een Watje, drankje of zalfje,
en werkelijk, de pijnen worden er wel eens mede
verzacht. Een ieder zal het thans echter duidelijk
zijn dat een infectie, die zich in een bepaald
lichaamsdeel heeft vastgezet, niet van buitenaf
verdreven kan worden. Er bestaat een medicament
dat sedert eenige jaren zeer Wordt geroemd:
Togaltabletten. Een ieder weet thans wel dat Togal
rheumatische aandoeningen geneest, evenals in

fluenza en griep, wat ook gevolgen van gevatte
koude zijn. Maar Waarom zou men eerst
Togaltablctten gaan gebruiken als een gevatte koude
den vorm aangenomen heeft van rheumatiek. Met
enkele tabletten, bij de eerste kenteekenen van
verkoudheid genomen, vrijwaart men zich van
eventueele gevolgen. Een zaadje kan men ge

makkelijk vernietigen, maar wacht men totdat het
een boom geworden is dan zijn er vele kosten,
moeite en tijd aan verbonden.
Moge deze eenvoudige beeldspraak het hare er
toe bijdragen dat een ieder Togal in huis neemt,
of nog beter: bij zich draagt. Voor gevatte koude
en hare gevolgen is het een ware talisman.

(Advertentie.)

</text>
<image timestamp="2002:09:04:00:58:37.00" size="309899">00000662.TIF</image>
</page>
</document>
