<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270702</Datum>
<Pagina>2</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER VAN 2 JULI 1927
No. 2613
Niccolo Machiavelli 1469-1527
door Dr. JAN ROMEIN
T^ ANTO nomini nullum par elogium" geen
)) lofspraak komt de grootheid van zijn naam
gelijk aldus het grafschrift, dat een bewonde

rende groothertog, eeuwen na zijn dood, op de
tombe in de Santa Oroce te Florence heeft laten
beitelen, waaronder het gebeente van Niccolo
Machiavelli heet te rusten. Wij zullen dan ook niet
door een lofspraak aan die grootheid iets trachten
toe te doen. Smaad en bewondering zijn zoo ruim

schoots het deel geweest van dezen merkwaardigen
man, dat dit te pogen inderdaad zinneloos moet
heeten. Maar wat niet zinneloos kan heeten is, nu
dezer dagen het feit dat hij 400 jaar geleden stierf
algemeen herdacht wordt, een oogenblik stil te
staan om ons te bezinnen op de beteekenis van
zijn figuur, op wat zij was en wat zij werd.
Want Machiavelli is nog altijd een beroemde
naam.
Beroemd te worden kan heel plezierig zijn voor
den auteur, maar het is bijna steeds funest voor zijn
denkbeelden. De menschen, den beroemden naam
MACHIAVELLI

hoerende, willen lofwaardig streven er ,-zich
iets bij kunnen voorstellen, doch, niet in staat het
altijd ingewikkelde proces van het ontstaan der
vermaard geworden gedachten te volgen, plakken
zij er n enkel etiket op, dat, van geslacht tot
geslacht als een wachtwoord doorgegeven,
inhoudsloozer wordt, naarmate de tijden zich verder ver

wijderen van het oogenblik, waarop het genie
het eerste contact tot stand bracht tusschen de
hersenen van den denker en de werkelijkheid om
hem heen.
Machiavelli is een dergenen, wiens ideeën het
meest onder deze bittere keerzijde van den zoeten
roem hebben geleden 1), al heeft hij zelfs niet eens
lang genoeg geleefd om de zoetheid, laat staan om
den bitteren nasmaak zijner uitzonderlijke ver

maardheid te proeven. Het woord
Machiavellisme" is hem bespaard gebleven, want als het voor
het eerst, nog niet naar den letter maar toch naar
den geest, in malam partem gebruikt wordt
door kardinaal Polo in den pennestrijd der katho

lieke kerk tegen de afscheiding van Hendrik VIII
van Engeland is Machiavelli zelf al enkele jaren
dood.
Sindsdien nam het wanbegrip omtrent zijn
persoon en werk toe met zijn beroemdheid, het
wanbegrip zoozeer, dat machiavellisme" gelijk
werd aan moord, list en bedrog, zijn beroemdheid
zoozeer, dat men van zijn II Principe" terecht
kon zeggen, wat men maar van zeer enkele boeken
waar kan maken, dat het mede geschiedenis ge

maakt heeft.
OOKTFRED:JftOESKE
ZANDBLAD - SIGAREN 8 en10 ets.
Waaraan dankt het boek die bijzondere kwali

teit? Staan er zulke buitengewone dingen in of
was zijn maker een zóó buitengewoon man? Wij
gelooven noch het een noch het ander. Machiavelli's
leven onderscheidt zich in niets van dat van hon

derden anderen uit de Renaissance. Geboren te
Florence bracht hij, als men van een drietal diplo

matieke reizen naar Frankrijk, n naar
Duitschland en nog enkele naar naastbij gelegen
Italiaansche hoven afziet, zijn heele leven op het grond

gebied van Florence door, om er ook te sterven.
In 1498 in dienst gekomen der .Republiek als
secretaris van niet eens het voornaamste
regeeringscollege moest hij in 1512 alweer dien dienst
voorgoed verlaten. Het was het jaar waarin de
Medici, in 1494 verjaagd, te Florence als heerschers
terugkwamen en, zooals dat niet anders te ver

wachten viel, schoven zij na hun restauratie den
secretaris van het vorig bewind, die een actieve
politieke rol gespeeld had, terzijde. Verdacht
ten onrechte van te hebben deel genomen aan
een samenzwering tegen de Medici werd hem na
een korte gevangenschap en foltering de vrijheid
teruggegeven en gelaten. Voortaan leefde hij in
zijn landhuis in de buurt van zijn vaderstad en had
er alle gelegenheid zijn lievelingsbezigheid: politieke
raadgevingen uit te deelen, voort te zetten, zij het
ook in anderen vorm dan voorheen. Ook later
hebben de Medici men kan niet anders zeggen •
den vijand van hun regiem uiterst fatsoenlijk be

handeld. Niet alleen gaf paus Clemens VII Medici
hem de opdracht de geschiedenis van Florence te
schrijven, maar hij beloonde hem daarvoor ook
vorstelijk, zelfs toen bleek, dat het boek nu niet
direct een verheerlijking der Medici geworden was,
wat de familie, naar de zeden des tij ds gerekend,
recht had gehad te verwachten.
Maar dat andere boek, niet de Florentijnsche
Geschiedenissen", maar dat over De Vorst" (1513)
bevat dat zulke bijzondere gedachten, dat zij den
roem van den auteur verklaren kunnen ? Nauwelijks
als men het zoo leest. Il Principe" maakt geen uit

zondering op den regel, dat de lectuur van beroem

de boeken uit vroeger tijden tegenvalt. De regel is
ook wel verklaarbaar. Het denken is niet iets
onveranderlijks en wat, toen het opgeschreven
werd, een sluitende redeneering was, lijkt ons nu
deerlijk te rammelen. Als men om n voorbeeld te
noemen, een betoog over het verkeerde van
huurtroepen in de Vorst" gesteund vindt door het
argument, dat David immers ook liever zijn eigen
wapenen tegen Goliath gebruikte, dan die waarmee
Saul hem weer- en strijdbaar wilde maken, dan
wil dat er bij ons niet meer in en wij kunnen, dat
lezende, zelfs niet ontkomen aan een onwillekeurig
gevoel van superioriteit, dat allerminst geschikt is
om déngeen die dit argument in allen ernst ge

bruikte, naar waarde te schatten.
Is men daarentegen over die hinderpalen heen
dan blijkt II principe" toch wel degelijk een aller

merkwaardigst boek, dat zijn bijzondere positie
dankt aan de politieke begeerte van den schrijver
zijn verscheurde natie n te zien (wat alleen kon
onder een sterk vorst, die geen middel schuwde om
zijn doel te bereiken) een schrijver, die daarbij de
denkkracht had om zijn waarheid door te denken en
ten slotte de durf om haar onverbloemd uit te
spreken. En juist omdat de combinatie van deze
drie eigenschappen: politiek willen uitgroeiend tot
een toekomst-droom, denkkracht en durf zoo
uiterst zeldzaam is, was Machiavelli in staat een
boek te schrijven, waarin tegelijk een stuk van
het lot der menschheid staat beschreven. In al zijn
verschrikkelijkheid rijst dat lot in dit boek voor
ons op: de ijzeren noodzaak en de harde werkelijk

heid van het heerschen van menschen over men

schen, dat zijn vormen veranderd mag hebben,
maar in wezen gebleven is tot op dezen dag....
Daarom leeft het boek nog steeds. Niet door het
zoogenaamde machiavellisme, dat voor Machiavelli
iets volkomen bijkomstigs was, een kwaad, nood

zakelijk terwille van het doel en onvermijdelijk dooi

de boosheid der menschen. En als het een misdaad
is, aan die boosheid te gelooven, dan is Machiavelli's
jongeren tijdgenoot Calvijn toch zeker niet minder
misdadig, die niet alleen zijn politiek, maar heel
zijn metafysisch systeem bouwde op de stelling,
dat de mensch onbekwaam is tot eenig goed en
geneigd tot alle kwaad.
GIDDING5
J-TIT/N E N BURG MUYSI
Machiavelli bracht slechts in systeem wat hij
in zijn politieke leven had waargenomen. Niet
meer, maar ook niet minder. Hij deed hetzelfde met
den Staat, wat in denzelfden tijd de natuuronder

zoekers met de natuur begonnen te doen en waar

door dezen den grondslag legden voor den bloei
der moderne physica. Zoo kan men hem den
republikein (want de gedachte aan eenheid van
Italiëonder een vorst treedt bij hem altijd op als
de noodzakelijke voorwaarde voor een vrij bestaan
zijner Florentijnsche Republiek, omdat alleen die
eenheid de barabaren" uit het land kon houden)
zoo kan men, zeggen wij, dezen republikein—de
theoreticus van het absolutisme noemen, van dien
staatsvorm, die de heerschende werd, zoodra het
opkomende kapitalisme de behoefte gevoelde aan
een sterk centraal gezag en die de heerschende
bleef, zoolang de bourgeoisie nog niet sterk genoeg
was zelf door een parlement de regeering in handen
te nemen.
En nu, nu op zijn beurt het parlementaire
regeeringsstelsel zijn tijd gehad blijkt te hebben?
Keeren wij nu tot Machiavelli's absolutisme terug?
Sommigen meenen het en Mussolini schijnt er naar
te handelen. Maar het zijn gansch nieuwe pro

blemen waarvoor de wereld nu gesteld wordt,
problemen, waarvoor ook de meest aandachtige
lectuur van Machiavelli geen schijn of schaduw van
een oplossing biedt; maar waarbij toch daarom
zijn naam niet zonder eerbied weer in de herinne

ring opdoemt, omdat hij voor het eerst in
WestEuropa de politiek niet meer zag als een samenloop
van willekeurige omstandigheden, waar men min
of meer handig in rond kon scharrelen tot de be

vrijdende dood alle knoopen kwam doorhakken,
maar als een wetenschap waarbij men door analyse,
systematiek en nadenken den juisten weg kon
vinden. En dit ne moge toch vast staan, dat,
wil er een oplossing voor de moderne staats- en
maatschappij-problemen gevonden worden, deze
bij de uiterste ingewikkeldheid der moderne ver

houdingen nog alleen langs den weg der weten

schap is te vinden.
l) Het beste overzicht daarvan vindt men bij P.
Villari, N.M.und seine Zeit, dl. 2 p. 364—411 van
de Duitsche vert. (1882).
Hotel Duin en Daal" - Bloemendaal
Str. kond en warm water op alle kamers
PRIVÉBADKAMERS - Telefoon 22223
Nieuwe Uitgaven

B. WOUTERS, De Vrije Katholieke Kerk. Met
een inleidend woord door Mgr. J. A. Mazel. Serie:
Kerk en Secte, uitgave van de Hollandia Drukkerij
te Baarn. In deze brochure behandelt de schrijver
een priester der V.K.K. den groei en den
oorsprong, de beginselen en de methoden, de
beteekenis der sacramenten, de leerstellingen en
de verhouding tot de Theosoph. Ver. en tot de
orde van de Ster in het Oosten van de Vrije (vroe

ger: Liberaal) Katholieke Kerk.

Jaarverslag over 1926 van de Algemeene
Nederlandsche Vereeniging voor Vreemdelingenverkeer.
Kon. Meubeltransport-Maatschappij
DE GRUYTER 6 Co.
*s pa es9 DEN HAAG «^ *°"*
AMSTERDAM - ARNHEM
Verhuizingen per Auto-Trein

</text>
<image timestamp="2002:09:21:12:14:47.00" size="270743">D10006MO.TIF</image>
</page>
</document>
