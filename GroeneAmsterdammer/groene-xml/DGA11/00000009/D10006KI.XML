<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270611</Datum>
<Pagina>3</Pagina>
</fields>
<page>
<pagenumber>1</pagenumber>
<text>
No. 2610
DE GROENE AMSTERDAMMER VAN 11 JUNI 1927
De Vliegende Amerikaan
Moderne Jeugd
Na-Oorlogsche Bespiegelingen van een
VoorQorlogschen Man
door H. G. CANNEGIETER
III. Emancipatie van Jong en Oud
r\ E emancipatie is modern, doch niet uitsluitend
na-oorlogsch. De cultuurgeschiedenis immers
is emancipatiegeschiedenis. De oorlog heeft slechts
het tempo versneld.
De groote revolutie van onzen tijd is voorbereid
door drieërlei zelfbevrijding. De emancipatie van
de vrouw en die van de arbeidersklasse werd aan

gevuld door de emancipatie van het kind. Met de
vierde emancipatie, welke op deze trits is gevolgd,
zijn zij alle toepassingen van het groote universeele
beginsel, dat den modernen tijd kenmerkt: de
autonomie der persoonlijkheid.
Dat de individueele persoonlijkheid van lederen
mensch het recht neen: de plicht heeft zich
volkomen naar eigen aanleg en eisch te ontplooien,
en hierdoor datgene te verwezenlijken, wat als
haar bizondere rijkdom door niets anders in het
tmiverseele verband te vervangen is; dat hiermee
samenhangt ook het recht neen: de plicht tot
zelfbestemming, het volgen van een eigenaardige,
uit aanleg en karakter voortvloeiende roeping,
dit heeft het thans levend geslacht in al zijn ge

ledingen eens en vooral ingezien. De mensch als
getal, als n van de velen, als model en monster
zonder waarde, beteekent niets. Slechts als oor

spronkelijke schepping heeft hij recht van bestaan.
Zoo bevrijden zich de rassen, de klassen, maar
ook de sexe en de leeftijd, die tevoren slechts bij de
gratie van anderen leefden. De kleurling, de ar

beider, maar ook de vrouw en het kind hebben hun
ziel ontdekt en strijden voor haar bevrijding.
Ook het kind. Voor den eerzamen huisvader is de
gedachte, dat het kind een zelfstandige ziel zou
hebben onverdraaglijker nog dan dat zijn vrouw
meer zou zijn dan louter zijn echtgenoote. En tóch
moet de eerzame huisvader er aan gelooven. Als de
vlinder eenmaal uit de pop is gekropen, krijgen geen
tooverformules of bijbelteksten hem er weer in.
De verstandige huisvader, die rekening houdt
niet de eischen des tijds, geeft derhalve toe aan den
tijdgeest. Hij krijgt hierbij hulp van den
verstandigen paedagoog. School en gezin wedijveren
in welwillende houding jegens het zich
emancipeerende kind.
Echter kan de verstandigste zich op het wezen
der dingen verkijken. Want vrij algemeen heerscht
de waan, of emancipatie beteekent: het zich ver

plaatsen in de positie van den voormaligen onder

drukker. De neger meent zich te einancipeeren door
den hoogen hoed van den blanke zich op de slapen
te drukken. Daarmee is hij geen geëmancipeerde
neger geworden, doch de carieatuur van den blanke.
De arbeider neemt de allures aan van den burger

man. Daarmee is hij geen geëmancipeerd arbeider
geworden, doch de caricatuur van den burgerman.
De slavernij is hiermede eerst volkomen geworden.
Zoo is het een waan, dat het geëmancipeerde kind
een volwassene in miniatuur-formaat moet zijn.
De schooljongen in smoking is een even onooglijke
caricatuur als de schooljongen met degen eri staart
pruik, over wien Housse.au zich ontfermde.
Zelfbevrijding is voor den neger: neger te worden
in onbegrensden zin, alle mogelijkheden en idealen
van zijn ras te verwezenlijken. Voor den arbeider:
een nieuw type mensch te scheppen, dat als tegen

voeter van den bourgeois een oorspronkelijke
cultuur in zich belichaamt.
De noodzakelijke fout, waarmee ook de vrouwen

emancipatie begon, herhaalt zich thans bij het
kind. Nooit heeft de vrouw den man onteerender
bewijs van slaafschheid gegeven, dan toen zij in
kleeding, manieren, beroep en gedachten den man
trachtte na te bootsen. Eerst het volledige
vrouwzijn schonk haar de vrijheid.
Gezinnen en scholen, die het kind als volwassene
behandelen, vergrijpen zich aan "het kind. Het
beginsel van de emancipatie der jeugd staat nog
steeds juist omschreven in de versregels van Heye:
,,Kindren moeten kindren zijn,
,.Zullen ze eenmaal menschen wezen".
Het cenige, wat opvoeders hebben te doen, is het
kinderlijke in zijn verschillende
ontwikkelingsstadiën te erkennen en dit kinderlijke zich vrij te
laten ontplooien. Maar dit eenige is buitengemeen
moeilijk. De moderne theoretische kinderkennis
moge een onschatbaar hulpmiddel zijn, hoofdzaak
blijft ook hier de praktische intuïtie. Leiding is
noodig, al is het drillen, bevelen en straffen van de baan.
En voor de leiding bij dit ontwikkelingsproces
ontbreekt het den meesten ouders en leeraren aan
inzicht, beleid en geduld. Hun gênante onmacht
prikkelt hen en in hun kregelheid raken ze de kluts
kwijt. Het gaat hen als de planters en fabrikanten,
die niet weten, hoe aan te moeten met het zich
emancipeerende volk en in hun zenuwachtigheid
onrust en onlust verwekken. Het gaat hen. als de
regeerende klasse tegenover een nieuw
opgekornengroep, die haar rechten eischt : als vreemde
hecrschevs tegenover mondig geworden koloniën: als
een baloorig echtgenoot jegens zijn zelfstandig
geworden vrouw. Inplaats van het moeizame werk
van begrijpen en meewerken gooien ze liever uit
gemakzucht den boel in het honderd.
in het conflict tusschen ouders en kinderen doet
zich een invloed gelden, die sterker is dan de
.slachtoffers vermoeden. De moderne psychologie;
heeft den nadruk gelegd op den naijver tusschen de
generaties.
Kinderen hebben de toekomst en zijn zich dit.
zij het slechts half, bewust. Zij spreken hun onder

drukkers nader, als zij volwassen zijn. Dan komt
de afrekening.
Maar de volwassenen hebben hun tijd gehad.
Elke dag rooft hun meer van hun macht. Elke
centimeter, elk ons, dat hun. kind groeit, gaat ten
hunnen koste; kinderen zijn de verdringers van
hun invloed en kans. En daar juist op den middel

baren leeftijd de gedachte aan het naderend einde
en aan verzuimde gelegenheden tot onmatige
krachtsinspanning aanspoort, kan de levende
barricade, het kind, den vergeefs om verloren glorie
worstelende tot dolwordens prikkelen. 1/art d'être
père is zooveel moeilijker dan Tart d'être
grandpère. De grootvader heeft afstand gedaan en berust.
Heden ten dage verscherpt zich die jaloezie. Het
kind van tegenwoordig bezit voorrechten, welke de
volwassene in zijn jeugd heeft gemist. Vaak kost
het zelfoverwinning, vroolijk en gul aan anderen
te gunnen, wat men zelf heeft ontbeerd.
Maar daarbij heeft ook de algemeene emancipatie.
zucht zich meester gemaakt van de ouders. Ook
de vader gevoelt zich meer dan uitsluitend vader,
gelijk de echtgenoot zich meer dan uitsluitend
echtgenoot gevoelt. Men is heden ten dage niet
meer louter moeder of vrouw, men is allereerst:
mensch. Men wil zijn persoonlijkheid handhaven.
Men wil zijn eigen oorspronkelijkheid uitleven.
En zoo kom ik op het moderne gezin.
ONS MAGAZIJN TE
AMSTERDAM
IS IN JUNI, JULI EN
AUGUSTUS NA l UUR
ZATERDAGS GESLOTEN
XHDER
&amp; ZOMEN

</text>
<image timestamp="2002:09:21:10:22:43.00" size="481771">D10006KI.TIF</image>
</page>
</document>
