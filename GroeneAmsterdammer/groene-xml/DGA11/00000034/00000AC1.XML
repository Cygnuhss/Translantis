<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19320618</Datum>
<Pagina>17</Pagina>
</fields>
<page>
<pagenumber>1</pagenumber>
<text>
t"
s
Zomervacantie
aan de Rivièra
door Anna Benavente
Als de menschheid zich om een of
ander onnaspeurlijke reden haar groot

ste privilege, het lachen , af

handig heeft laten maken behoeft zij
maar naar de Middellandsche Zee te
komen om het opnieuw te leeren. Naar
een van de vele plaatsen, die om hun
kern, een visschersdorp, heen gegroeid
zijn tot die open, witte steden welke
het landschap ternauwernood onder

breken.
In Eze kwam indertijd Nietzsche,
zwaar verstrikt in zijn grauwe
Germaansche neurasthenie en schreef er
na eenigen tijd zijn Zarathustra", de
hymne aan de levensvreugde.
Waar men zich neerlaat is het goed,
maar het mooiste is de streek tusschen
Saint-Raphael, en Menton aan de
Italiaansche grens.
De eerstgenoemde plaats, een basis
voor oorlogschepen en watervlieg

tuigen, wordt aardig gestoffeerd door
de donkere pittige matrozen, welke er
de echte zoutwater-atmosfeer
aanStraatje in Nice

brengen. In Saint-Raphael ook loopt
de mistral" dood, de vernielende
wind van de Provence. Een keer per
jaar is er een stierengevecht, dat altijd
door de prefectuur verboden wordt,
juist n dag te laat.
Aan den voet van het roode Est
relgebergte ligt verder Agay, n groote
mimosa-tuin, de paars-roode bodem
bedekt met dennebosschen, die mee

golven met de contouren der bergen,
hoog-laag, hoog-laag... .
De onbeschrijflijk mooie weg van
Marseille tot Menton langs de zee, de
Route Nationale No. 7, voert langs
alle plaatsen en voor het gemak zullen
wij die maar volgen. Over la Bocca,
waar Maurice Chevalier een villa
bezit, komt men in Cannes, dat zijn
opkomst te danken heeft aan Lord
Brougham, die er indertijd voor een
paar maanden heenging om op zijn
verhaal te komen maar er negentien
jaar bleef hangen, de Engelsche
society om zich heen verzamelde,
middelpunt van een druk mondain
leven, waar de heele almanak de
Gotha op afgekomen is. Mannetje aan
mannetje liggen de luxe-jachten in de
haven, zeer tot de verwondering van
Le Suquet, de heuvel die de oude
stad draagt. In Palm-Beach te Cannes,
een der drukste stranden van de
Rivièra, worden eclatante feesten
georganiseerd door Pol Rab, de
geestelijke vader van de geteekende
hondjes Ric et Rac welke er ieder
jaar een nieuwe zottigheid creëert, die
altijd inslaat. Het laatste is Kermiste
Neuilly" met de obligate kraampjes en
sterken man, maar mind you, peper

duur alles ! De Boïte a Matelots"
van verleden jaar blijft vanwege het
overweldigende succes gehandhaafd.
Indische Maharadja's dansen er met
matrozinnen", geschminkt van haar
kruin tot aan de nagels van haar
bloote voetjes. En in een voor de
couleur locale aangebrachte
visschersboot speelt grootvorst Boris een partij
belotte" met twee wasch-echte ma

trozen.
* *
*

Golfe-Juan, dat op Cannes volgt
heeft een heel ander karakter. Het is
Ie petit trou pas cher" en dankt zijn
grootste vermaardheid aan het feit,
dat Napoleon er geland is na van Elba
ontvlucht te zijn. Even verderop in
den zelfden bocht ligt Juan-les-Pins.
Daar wordt uit een heel ander vaatje
getapt. Deze plaats is als het nichtje
in de familie dat uitstekend geslaagd
is in het leven maar toch een beetje te
veel over de tong gaat. Hier zijn alle
excentriciteiten thuis en onder het
motto Ons is niets te gek" heeft men
er het zwemcostuum gereduceerd tot
eenige draadjes wol, die zelf maar
moeten weten waar ze zitten willen.. .
Een uitstekende motorbootdienst
zorgt er voor de geregelde verbinding
met de Hes des Lérins", waar inder

tijd de Man met het ijzeren Masker
gevangen zat. In Juan-les-Pins heeft
men blijkbaar geen slaap noodig. De
zelfde menschen, die er 's ochtends
geen zonnestraal op het strand gemist
hebben, 's middags zwommen en op
hooge bar-stoelen cocktails dronken,
's avonds in het restaurant La Frégate
dineerden en den nacht door-rumba

den, zijn 's ochtends heel vroeg alweer
voor het zonnebad present. Mes
. compliments!
Antibes, de oude Romeinsche neder

zetting met zijn ver in zee uitstekende
kaap waar het zoo stil en eenzaam is
en zoo heerlijk zonnen op een van die
drie-deelige rustieke matrasjes, die de
rotspunten tot een heerlijk verblijf
maken.
En Cagnes. . . . ! Eenig in zijn soort.
Een schilderachtig dorp van werklui
en kweekers en op zijn steilen berg
nog altijd een aantrekkingspunt voor
al wat met het penseel en palet om

gaat. Een bijbehoorende kolonie van
nieuwlichters" ontbreekt er natuur

lijk niet.
Een lange, rechte weg, een breede
brug over de Var, men is al in Nice;
de metropool aan de Middellandsche
Zee. Ai! Hier wordt niet alleen ge

werkt, maar weet men zich ook te
amuseeren. Royale cafés met drukke
terrassen, het zou Parijs kunnen zijn.
Een markt, waaraan al menige schil

der zijn hart opgehaald heeft, scha

terende bloemen en verleidelijke sta

pels vruchten; de vrouwelijke kruier,
die de zware vracht voor de huis

vrouwen op haar hoofd naar huis
Rotsstrand aan de Middellandsche Zee
draagt en het bruine boerinnetje, dat
haar leege manden op een imposanten
camion stapelt en eigenhandig weer
naar haar bergdorp terugrijdt.. ..
De lange, volle zonnedagen op het
strand en avonden, zoo zoet en zoel
onder de palmen van de Promenade
des Anglais bij het licht van de tinte

lende sterren en het fluweel der blauw

paarse schaduwen. . . .
Bij Villefranche komen de
ZeeAlpen tot vlak aan de Mediterrannée
en zoo blijft het. Hier en daar zooals
bij Beaulieu en Eze heeft men den rots
moeten laten springen om de Route
Nationale te kunnen vervolgen. De
citroen- en sinaasappelboomen worden
talrijker, de banaan rijpt in deze
streek en de wilde flora, de rosmarijn,
de valeriaan, thym en lavendel wisselt
af 'met vijgenboomen, grillige cactus

struiken en palmen.
Over Cap d'Ail, zeer aristocratisch
ondanks zijn onwelriekende naam
Kaap Knoflook, komt men in de
sproókjesstad van het Vorstendom
Monaco. Natuurlijk gaan ieders ge

dachte het eerst naar het Casino, en
de ervaring er gespeeld te hebben
moet men zich niet misgunnen, maar
de schoonheid van dit oord gaat toch
verre boven de attractie van een
speelbank. Het badleven concen

treert zich op Monte-Carlo Beach.
Hier geeft heel mondain America
elkaar 's zomers rendez-vous, en de
haute-f inance van alle landen duikt er
met filmsterren en letterkundigen in
het piscine-olympique. Sportieve jon

gelui laten zich op een breeden plank
achter een motorboot in razende
vaart over het water voeren, het water
dat diep en doorzichtig is en blauw,
zoo blauw als de hemel boven hen....
Een goden vaart; tot in den bocht.
Negen van de tien keer schiet hij of zij
daar onweerhoudbaar f loep.... het
water in en komt er proestend en
schaterend van den lach weer uit te
voorschijn.
Het betooverde eiland", een kunst

matig aangebrachte scène vlak voor
de kust, is sinds verleden jaar |de clou
van de Beach.
Verlaat men aan den anderen kant
het miniatuur-Vorstendom dan is men
weer in Frankrijk, waar het ook goed
leven is. Van de koele dennebosschen op
Cap-Ferrat af is het niet meer dan een
steenworp tot de Italiaansche grens,
waar Menton juist tegen aan ligt.
Er zijn natuurlijk nog de bergen
met arendsnesten van dorpen ergens
boven een kloof opgehangen door de
Saracenen, die het land lang in bezit
gehad hebben.
Maar het diepste genot geeft de
Cöte d'Azur toch vlak aan het water,
den dag doorgebracht op een gladde
rots, zat van zonlicht in hét water te
glijden en er heel langzaam zwemmend
den eigen schaduw op den bodem
zien meebewegen; op te drogen op
het strand en weer in het water te
gaan of de bergen op te klauteren en
er de vruchten te plukken van een
wilden vijgeboom, die op bladeren
gelegd den grooten zonnehoed boorde

vol vullen. En dan met de vangst weer
aan zee te zitten en een beetje absent
te staren naar een groote witte
mailboot die in de verte zijn weg vervolgt
van Marseille naar Genua. . . .
Nice. Promenade des Anglais en la baie des^Anges

6r

</text>
<image timestamp="2002:09:27:01:46:10.00" size="491164">00000AC1.TIF</image>
</page>
</document>
