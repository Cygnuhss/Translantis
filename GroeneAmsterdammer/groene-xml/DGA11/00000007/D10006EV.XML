<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270430</Datum>
<Pagina>10</Pagina>
</fields>
<page>
<pagenumber>1</pagenumber>
<text>
10
DE GROENE AMSTERDAMMER VAN 30 APRIL 1927
No. 2604
Dramatische Kroniek
door TOP NAEFF
Vcrceniging Het klassieke drama".
Antigone. De Cycloop

A NTIGONE" is in de laatste jaren bij onze
stu•*"*• deerende jeugd bijzonder in trek. Een groep van
Arnhemsche gymnasiasten bestond het, het werk op
te boeren in de oorspronkelijke taal, scholieren van
andere gymnasia bepaalden zich tot een poging in
Nederlandsche vertaling. Als slot-apotheose van het
gymnasiaal onderwijs kan men m.i. nauwelijks een
betere keuze doen. De handeling is voor een ieder
bevattelijk, de strijd tusschen het gelijk" en het
hooger gelijk", tusschen het aardsch en het hemelsch
recht, pp elk plan nobel te interpreteeren, de
tooneelschikking weinig bezwaarlijk, de lengte dit vooral
is een goed ding • niet onrustbarend. Ontvankelijke
leerlingen zullen, dank zij de lange voorbereiding, er
allicht meer van meenemen dan een gewone leesles
hun kan nalaten, en de avond zelf schenkt aan
executanten en bevriend publiek ongekende vol

doeningen. Wil men behalve dit doel, ook de uitkomst
tellen, dan moet worden erkend dat als gevolg van al
deze bedrijven, naast Sophokles' tragedie een An

tigone" in zakformaat is ontstaan, waarmee wij
allengs zijn vertrouwd geraakt, waarnaar wij, afge

scheiden van hetgeen wij den Dichter verplicht
meenen te zijn, luisteren en kijken, ais naar een
edelen wedstrijd, verrast soms door een gevoelig ge

luid, een toevallige bekoring, hier of daar.
Ook de jongste Antigone", door de Vereeniging
Het klassieke drama", moeten we uit dien gezichts

hoek beschouwen, om er de verdiensten van te kunnen
waardeeren. Nochtans stond men er ditmaal
eenigszins anders vóór. Hier waren de scholieren voor een
deel leerlingen van een tooneel-vakschool, jonge
menschen, die de tooneelkunst beoefenen als hun
toekomstig beroep, en onder leiding van hun leer

meesters deze opvoering boden als een openbare les.
Dat men met de opvoering van een meesterwerk door
halve, en minder dan halve krachten, een leemte zou
aanvullen in het repertoire van den dag" wie dit
•onderschrijft, toont zich zelf een dilettant, wiens
meest kenmerkende eigenschap is, dat hij, waar de
man van het vak aarzelt, geen schroom kent. Het
•ware te wenschen, dat uit de Vereeniging Het
klassieke drama" eenmaal een Studio" groeide,
waar gevorderde leerlingen, onder gunstige omstan

digheden en zonder pretentie, zich op de proef
kunnen stellen. De waarde van den avond van
20 April li^t voor mij in die mogelijkheid.
Men mocht dan bij deze
Anti-gone"-vertooning beschikken over betere hulpmiddelen dan
liefhebbers in den regel ten dienste staan. Het
tooneel van den Stadsschouwburg suggereerde
met zijn rustig fond van gordijnen op simpele en
schoone wijze den vóórgevel van het Koninklijk
paleis, met den donkeren hoofdingang, als een poort
tot rouwen bestemd. De belichting, ook van het plein
daarvóór, werkte, van de vroege morgenschemering
tot den droeven avond, mede; er was ruimte, orde en
regelmaat, een uiterlijk harmonisch beeld. Wie maar
even weet wat het vraagt: een Orieksch kleed te
plooien, de figuren te stellen en, als op het klassiek
schaakbord, voort te bewegen zonder stoornis voor het
oog, brengt hiervoor den regisseur, Balth. Verhagen
gaarne hulde, al dient daarbij terstond erkend, dat er
aan de theatrale verlevendiging van dit beeld weinig
fantasie was besteed, dat slechts n enkel moment
(het opdragen van het lijk van Haimoon) te midden
der schoolsche groepeering door diepere schoonheid
trof, en dat de vereenvoudiging van het koor" tot
twee sprekende, en n zwijgenden,,grijsaard", overal
waar het koor deel moet nemen aan de handeling, uit
dramatisch oogpunt een onverantwoordelijke leegte
liet! Dit, wat de plastiek betreft, waarbij de
kleurenmengeling weinig kernachtig, maar wel fijn deed, met
uitzondering van het costuum van Teiresias, dat, te
wit, er uit sprong.
NA VOLBRACHTE DAGTAAK
De voordracht" der verzen men komt vanzelf
op het woord als men den geheelen avond dit vlakke
spreken zonder draagwijdte of draagkracht heeft
aangehoord de voordracht, zij moge principieel"
zijn, liet veel te wenschen. Wij misten gestadig den
ondertoon, wij misten: Ie soufflé", den adem, die
het woord van de aarde losblaast; het bleef droog en
onbezield. Eén alleen steeg er boven uit, de jonge man
die voor Kreoon's zoon Haimoon speelde. Daar opeens
sprak het dichterhart. Het bezwaar van zijn, voor een
Oriekschen jongeling wat nietige gestalte, verdween
op slag, wij luisterden getroffen, wij raakten, gode
zij dank, ontroerd. Deze jonge Haimoon het pro

gramma noemt geen namen heeft zijn geheim, het
ondoorgrondelijke: waarom de een op het tooneel
atmosfeer brengt, en de ander niet? wél bewaard.
Geen der anderen ook Antigone niet had poëzie,
gelijk hij. Toch moet ook de jonge actrice, die aan de
fiere koningsdochter gestalte gaf, met lof worden
genoemd om de intelligente, strakke en gespannen
interpretatie van een rol, die ik in dit kader niet eens
zwaar zou willen noemen: zij zou verpletterend zijn
als we uitgingen van het plan, waarop een
Antigoneopvoering als dichtwerk zou behooren te staan. Haar
stem is van nature niet melodieus, het volume gering,
met andere middelen moest zij hier iets bereiken, met
de exaltatie van haar geheele wezen, door houding en
gebaar. Noch de gesmoorde innigheid jegens Ismene
straalde door haar woorden, noch deed zij ons beseffen,
dat zij daar stond in goddelijke opdracht, als tolk der
verhevenst dichterlijke verbeelding, pleitend voor het
hoogste recht van den mensch, om als martelares den
dood in te gaan. Dichter bij een Judith" stond ze,
dan bij een Antigone, de toch ook zoo lieflijke, zuster

lijke, schier kinderlijke. Doch edel en levend bleef haar
figuurtje, en uit het hooghartig verweer tegenover
Kreoon sprak temperament en overtuiging. De
Kreoon is de ramp der gymnasiale Antigone's, ook deze
Caesar van het dilettantisme ontkwam zijn noodlot
niet, zelfs lichtelijk comisch werkte hij in zijn subtiele
afmetingen. Een onbeholpen Ismene, een brave
Teiresias, wien men, evenals Antigone, had willen
toeroepen: bedenk, dat gij een tolk der goden zijt, een
visionnair, een uitverkorene! een onbeduidende
Bode", een gevoelige Eurydike, en twee Koorzeggcrs,
van wie de een nu en dan iets bereikte, de tweede
geheel faalde. Met het, zooals het programma zegt:
psalmndiëerend zingen der stasima, leek mij het
ideaal nog niet gevonden. De woorden schenen eer de
muziek te begeleiden, dan de muziek de woorden, en
soms naderde men met die willekeurig afgebroken
phrasen, zonderlinge pauzes en ongemotiveerde be

toningen bedenkelijk dicht de aan het klavier voorge

dragen advertentie, of het zot effect, dat Wagenaar in
zijn Schipbreuk" zoo gelukkig heeft betracht:
De.... natuur, was op den O-ceaan
Bij-zonder fraai	"
TUYNENBUPG
ISCHILDEPS
Intusschen moet ik bekennen, dat waar het voor
mijn gevoelen zonder al te hevige tekstverwringingen
gelukte om het gesproken woord met den toon te doen
versmelten, dit de emphase" bracht, waarnaar
zoowel de vertaling, van Balth. Verhagen, als het
reciet mij den ganschen avond vergeefs had laten
smachten.
Met De Cycloop", een satyrspel van Euripides,
werd vermakelijk besloten. Een unicum, deze aan

schouwelijke voorstelling van het avontuur, waarin
Odysseus den menschenetenden cycloop
Polyphemos versloeg, door hem met een, als een luci

fer aangegloeiden denneboom zijn ne kostbare oog
uit te branden; hetgeen het programma als een ver

overing van de beschaving op het brute geweld" aan

merkt. Beware ons ! We hoorden het sissen ! Behalve
op deze moraal, zou ik op de vertooning geen kritiek
willen uitoefenen; hier is nauwelijks een maatstaf;
hoop-en-al krijgt men in het schimmenspel eens iets
van de Odyssea" te genieten, hier zagen we de Saters,
de Zeelieden, den Cycloop in levenden lijve, en be

grepen, ook zonder dat we er veel van verstonden, hoe
het den Trojaanschen held daar te moede moet zijn
geweest.
Meer dan bij de aankleeding van Antigone", vond
hier Harry van Tussenbroek gelegenheid iets van zijn
fantasie uit te vieren in de primitieve costuums der
holbewoners. Willem Deering had in den buik van de
Etna de smidse van den Cycloop gehouwen, en dit
decor werkte mee tot aardige regievondstjes, zooals
het wegvluchten der kleine naakte satyrs, met de rij
van verschrikte kopjes over den bergrand, en het
neerzitten van dit koor, als wijlen de negertjes",
met hun scharminkelige rugjes naar
hetpubliek,_terwijl ze luisteren naar Odysseus' verhaal.
De ongelukkige Kreoon voldeed thans beter als
operette-Odysseus, een intellectueel", met
eenfauxair van Piet Paaltjes. En weer was hier de jonge man,
die als Haimoon" had uitgeblonken, thans als Aan

voerder van het Koor van Satyren", de beste.
Pijper's musikale illustratie van het geval gaf,
voor mijn leekenverstand, er driekwart van de ^be

koring aan.
Vraagt steeds
VAN OUOS HET BESTE MERK
te RIO DE JANEIRO,
behoorende tot de Congregatie der E. E. Paters Benedictijnen in Brazilië.
UITGIFTE
van


/2.100.000,-7pCt.leHyp.l2jarii|eOb!igatiên
in stukken van ƒ 1000,—.

Coupons en lossingen vrij van tegenwoordige en toekomstige Braziliaansche belastingen.

De ondergeteekende bericht, dat de inschrijving op bovengenoemde
obligatiën tot den koers van 99 pCt. zal zijn opengesteld op

Donderdag, den 5&lt;ten Mei 1927
van des voormiddags 9 tot des namiddags 4 uur
te haren kantoren Alhier, te Rotterdam, 's-Gravenhage, Almelo, Arnhem, Delft,
Dordrecht, Eindhoven, Enschede, Groningen,'s-Hertogenbosch, Hilversum, Leeuwarden,
Maastricht, Nijkerk, Schiedam, Tilburg, Utrecht, Voorburg, Wormerveeren Zaandam,
alwaar prospectussen en inschrijvingsformulieren verkrijgbaar zijn.

INCASSO-BANK.
AMSTERDAM, 29 April 1927.

</text>
<image timestamp="2002:09:21:05:17:51.00" size="214201">D10006EV.TIF</image>
</page>
</document>
