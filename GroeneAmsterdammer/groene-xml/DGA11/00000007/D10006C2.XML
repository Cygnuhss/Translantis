<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270402</Datum>
<Pagina>13</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER, WEEKBLAD VOOR NEDERLAND
13
ELISABETH VAN DER VIES ALS
HET AMERIK.AANSCHE MEISJE
KRONIEK. VAN DEN DANS
DOOR J. W.F. WERUMEUS BUNING
(Met leekeningen voor de Groene Am

sterdammer" door V. E. van Lfytvanck)

XL Nederlandsche danskunst
Dansmalinee A. en E. van der
Vies Dansavond A. J. C.

DE duivel uit l'Histoire du Soldat"
was tot nu toe de eerste en eenige
kennismaking met A. van der Vies: een
gedanste figuur, meer dan een dans.
De nadere kennis van zijn werk op een
Zaterdagsche matinee in den Stads

schouwburg, schijnt hem voorloopig in
die klasse te zullen handhaven. In zijn
afzonderlijke dansen is een gevaarlijke
neiging om te vervallen tot abstracte
problemen, tot mogelijkheden van bewe

ging, tot experiment. Hij is daar geen
voortgestuwd danser, hij is in dien zin
nog niet creatief, maar raakt eerst thuis
in bijv. zijn Jongleur", ironie en ern

stige variatie op een music-hall-figuur,
in zijn managers uit Parade", daar dus,
waar hij een bestaande figuur kan dan

sen met ironische of scherp getypeerde
en gestyleerde, toegepaste beweging,
waar hij kan commenteeren, meer
wtllicht nog dan uitbeelden. Die gave, en
het vermogen om ze op anderen over
te dragen leverde ons een opmerkelijke
uitvoering van Cocteau's Parade",
waarbij, zonder in dwaze nieuwlichterij
te vervallen, de verschillende kermis

klanten, de bonimentmakers, acrobaten
«n danseresjes juist genoeg van die iro

nische moderne bewondering voor en
coquetterie met het oude
acrobatenambacht bezaten om te amuseeren, te
boeien en speelsch pleizier te doen
beleven.
* *
Terloops moge aangeteekend worden
dat deze verhouding van de jonge gene

raties tegenover circus, kermistent,
varité-kunst en acrobatie vaak min of meer
die van een verwend en vermoeid kind
is. Men is opgetogen over deze zuivere
zakelijke ambachten en al hun vereischte
vaste bekwaamheid; maar men is tege

lijkertijd ietwat intellectueel ontgoo

cheld door wat men hun gebrek aan
geestelijke inhoud" acht; door het kla

tergoud ook en de stereotiepe manieren.
Men is, vóór alles, ook geboeid door de
speelschheid, maar heeft te veel onzalige
honger naar toch nog weer wat anders
om het kortweg te genieten en te be

wonderen. En zoo wordt het ten slotte
dikwijls een ironisch, satirisch spelletje
met dit oude spel, waarbij de fijne
glimlach zeer zeldzaam is.
Men maakt het speelgoed stuk om
te zien wat er in zit. En dit is dan veel
meer negatief dan positief: men tracht
niet, creatief, de oude acrobatische tech

niek te verwerven en te herscheppen;
men tracht niet clown te worden, maar
speelt met den clown als motief. Angst,
tenslotte, ontgoocheling, imitatie, een
vlucht in de ironie; inplaats van een
gul bewonderend hart, open gevoel en
scheppingskracht.
Parade" is slechts aanleiding tot
dit kort commentaar: het slaat er niet
direct op. Maar deze verhouding kan
niet duurzaam zijn, indien ze zich niet
wijzigt. Er dreigt gevaar dat het spelletje
met den music-hall in onvruchtbaarheid
verloopt: men zou daardoor een van de
hechtste oeroude fundamenten van
tooneel en dans als grondslag verliezen,
een rijke leerschool verwaarloozen door
ze enkel in den lachspiegel te blijven
zien. De danser is meer gebaat met de
kennis van de techniek van den acrobaat
dan met de vertooning van zijn uiter

lijke rariteiten, ook al levert ons dat
een spotziek en speelsch half uur op....
* *
Tegenover die artistieke ironie van
boven af staat de onpretentieuse groei
van een ander dansen, dat van onder
op groeit: de volksdans. Elisabeth van
der Vies lijkt in wezen, met haar lichte
humor en volle vreugde in het dansen,
geboren tot volksdanseres, een genre
dat men, sinds Argentina verscheen, ge

schakeerd weet van louter leven,
vitaliteit en vaart, tot de edelste kunst.
Bij deze gave, waarin dansen een na

tuurlijke uiting is, wacht men zulk een
mogelijke ontwikkeling vol belangstel

ling af.
De waarde van den volksdans werd
overigens deze week nogmaals uitvoerig
toegelicht door een dansavond der A.J.C.
Ook hier zag men, wat bij Argentina in
volmaking te zien is: hoe een uiterst
eenvoudig motief zooveel gratie en
schoonheid kan krijgen en zooveel
schakeering en uitbreiding, dat alle
experimenteele zoeken naar altijd weer
andere abstracte bewegingsmogelijk

heden er vermoeiend en hachelijk naast
schijnt: eerste atelierstudies, die men
ons te vaak als eindresultaat voorzet.
Zeer zeker zijn ook deze, soms vereen

voudigde, altijd simpele dansfiguren
naar oude Nederlandsche, Engelsche,
Noorsche en Duitsche dansen niet altijd
het ideaal van onzen tijd. Maar zij zijn
een uitnemende leerschool, zij leeren
dans voelen en zien als vreugde van
beweging, zij knoopen oude tradities
aan die welhaast verloren waren en
geven een dronk helder water na zooveel
dat al te artistieke bijsmaken had en
ons de dorst bedierf.
Men mag vertrouwen dat, waar dui

zenden en duizenden zoo ten dans gaan,
de dansvormen zich mettertijd weer als
van ouds zullen ontwikkelen, trouwens,
nieuwe dansen als die van de
Geestlander Tanzkreise en een dansspelletje
als die vermakelijke boksdans, in dezen
kring der A.J.C, ontstaan, bewijzen dat
DE ACROBATEN IN PARADE"
ABRAHAM VAN DER VIES
ALS DE MANAGER
de groei zich reeds weder heeft voort

gezet. Hoe zou het anders: waar sinds
jaren de jeugd weer in den dans leeft
als in een feest, en een helder feest,
zonder troebelheid, daar wordt de toe

komst met elk jaar zekerder. Het is
hier slechts een zaak van wijze en vol

hardende leiding; de instelling en het
streven doen zuiver en oprecht aan: dit
is geen kunstmatige kaskweekerij, maar
spontane groei.
Belangrijk te over om er later nader op
terug te komen. Wil men een critische
aanteekening dan is het allereerst deze,
dat hier gymnastisch nog veel werk
voor den boeg ligt. Wat het
alledaagsche leven vroeger aan beweging gaf,
moet thans aangevuld worden door de
gymnastische oefening. Van ouds is aan
den best gedansten volksdans deschoonste
ontwikkeling beschoren, en technisch
kan hier, natuurlijk, nog veel verbeterd
worden. Niet met het doel individueele
dansers" te kweeken, maar wel omdat
er des te meer kracht er van een ding
uitgaat, naarmate het beter gedaan
wordt. En een korte gymnastische scho

ling bij elk dansuur men zag indertijd
hetzelfde bij de Engelsche volksdansers
zou hier, bij den velen aanwezigen
aanleg, prachtige resultaten brengen !
Wellicht zullen de scholen waar de
hoog te paard gezeten danskunst thans
haar toekomst onder dak heeft gebracht,
sterker toenadering moeten zoeken tot
dit en soortgelijk streven en omgekeerd.
Tenslotte wil men, hoe verschillend van
opvatting ook, niet zoo ijsselijk verschil

lend resultaat bereiken. De aloude
banden tusschen volksdans en danskunst
zijn nog niet weer hecht aangeknoopt,
toch ligt in hun beider wisselwerking wel

licht de eenige zekere redding voor bei

den, omdat de een de levenskracht en
dansdrift in het volk brengt, en de
ander ze veredelt en herschept en
vorm geeft. En scheen het de laatste
jaren niet vaak dat de wereld van den
dans al te schraal bevolkt bleef, en dat
eerst de grondslagen verbreed moesten
worden door een beweging als deze,
voor een vruchtbare voortzetting moge

lijk was? Hoezeer volksdans en dans

kunst ook eigen aard en karakter be

zitten, zij hebben elkaar noodig tot
ontwikkeling en schijnen elk voor zich
niet te kunnen bestaan.
DRAMATISCHE KRONIEK
DOOR TOP NAEFF
De Stadsschouwburg
DE verstoorde bruiloft heeft thans plaats gevonden
en de Stadsschouwburg van Amsterdam is weder
voor ettelijke jaren in het bezit van het Vereenigd
Tooneel", waarvan niemand meer weet wat het
vereenigt". Wij zijn een merkwaardig volk op het punt
onzer geestelijke waarden. De eerste schouwburg van
het land wordt te huur aangeboden, en geen enkel
onzer* tooneelgezelschappen begeert zich bloot te
stellen aan een sollicitatie.... Faute de combattants,
blijft, zooals was bepaald en zooals ieder kon voor

zien, het zwakste gezelschap de beste plaats bezetten.
Een gezelschap, waar, bij gebrek aan beter,
tooneelspelers van het tweede en derde plan de hoofdrollen
vervullen, en geen stuk van beteekenis naar redelijkeu
eisch van spel en samenspel kan worden vertoond.
De eerste actrice nam inmiddels nog haar ontslag.
De zekerheid der twaalf-maands-contracten, waar
alles om te doen is geweest, veranderde in onzekerheid.
Nagenoeg een ton zal het elk jaar kosten om de
zaak in het leven te houden
En dit alles verontrust niemand, interesseert
niemand dan den kleinen kring van onmiddellijk
belanghebbenden.... Geen mensch in Nederland,
die ook maar een hand opheft....
Doch nauwelijks is er sprake van de goede zeden",
of van het ergste wat een Nederlander kan over

komen de mogelijkheid, dat de eene of andere
vrijheid" aan banden zou kunnen worden gelegd
of de tachtigjarige-ooriogsgeest breekt los! Dan
wordt een onbeduidend Fransch boulevard-product
op het voetstuk der algemeene belangstelling geheven,
dan begint men te bemerken, dat er achter de coulissen
something rotten" is, dan blaakt de hoofdstad van
piëteit en bezorgdheid voor de kunstwerken, die ze,
zoodra we weer in ons gewone doen zijn, rustig
verknoeien laat, dan heeft ieder den mond vol van
onze artistieke onafhankelijkheid op een terrein,
waar de arme Muze sinds jaren, naar willekeur
beweldadigd en boven haar krachten geëxploiteerd, aan
handen en voeten gebonden ligt....
De Stadsschouwburg van Amsterdam blijft voor
de Dramatische Kunst een verloren stelling.
Zoo zijn onze manieren, en zóó is onze kunstzin.
Rofterdamsche Hofsladtooneel
De heer van der Lugt Melsert verzoekt ons te
vermelden, dat het op nadrukkelijken wensch van
den heer Henri Borel, den vertaler van Tagore's De
brief van den Koning", is, dat bij deze reprise niet
Lily Bouwmeester, maar Annie van Ees de rol van
Amal" vervult. Uit de overgelegde correspondentie
blijkt, dat de Directeur van het
RotterdamschHofstadtooneel persoonlijk vooreerstgenoemde actrice
heeft gepleit en slechts noode om den heer Borel
niet te froisseeren voor diens pressie is gezwicht.
Laat ons hopen voor onze begaafde jongere
tooneelspeelsters, dat niet te veel tooneelrecensenten zich
tot het vertalen van stukken geroepen zullen ge

voelen, wanneer deze medewerking van zoo
ingrijpenden invloed op de tooneelhuishouding kan zijn.

In de aangehaalde versregels van Kloos, in het
vorig nummer, is vóór het afdrukken het laatste
woord fluit" per abuis veranderd in lacht". Ik
betreur deze noodlottige schending van een van de
schoonste gedichten, die in onze taal geschreven zijn,
ten zeerste, en troost mij met de gedachte, dat de
meeste lezers de woorden wel in het hart gedragen
zullen hebben:
Zoo als een vogel in den stillen nacht
Op ns ontwaakt, omdat de hemel gloeit
En denkt, 't is dag, en heft het kopje en fluit....

</text>
<image timestamp="2002:09:21:03:11:46.00" size="337132">D10006C2.TIF</image>
</page>
</document>
