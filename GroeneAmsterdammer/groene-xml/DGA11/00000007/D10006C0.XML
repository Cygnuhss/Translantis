<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270402</Datum>
<Pagina>11</Pagina>
</fields>
<page>
<pagenumber>1</pagenumber>
<text>
Ho. 2600
DE GROENE AMSTERDAMMER, WEEKBLAD VOOR NEDERLAND
TENTOONSTELLING VAN AMARNA-KUNST
.KONINGIN NEFERTETE

DE regeering van Amenhotep IV (1375—1358 v.
Chr.) vormt een zeer bijzondere periode in de
Egyptische geschiedenis. Na de verdrijving van de
Hyksos uit Egypte (plm. 1580 v. Chr.) hadden de
krijgshaftige koningen der 18e dynastie het land
gemaakt tot een groote mogendheid van den eersten
rang. De Egyptische koning heerschte onbeperkt van
den Eufraat tot den derden Nubischen kataract. Op
'den tijd van harde krijgsbedrijven volgde echter een
periode van rust en vrede: de regeering van Amen

hotep III, die het type is van een prachtlievenden,
Oosterschen heerscher. Ook zijn zoon en opvolger,
Amenhotep IV, bemoeide zich zeer weinig met de
buitenlandsche aangelegenheden en wijdde zijn
aandacht in het binnenland bijna alleen aan de gods

dienstige aangelegenheden. Hij streefde naar een
reformatie van den staatsgodsdienst in den zin van
monotheïsme en keerde zich daarbij vooral tegen den
god Amon van Thebe en diens eeredienst. De tempels
van dezen god sloot hij, zijn naam liet hij overal op de
monumenten uitbeitelen. Hij voerde een soort
monotheistischen zonnedienst in, die van de zonneschijf,
Aton. Deze beweging, die uitging van de priesterschap
van Heliopolis, is reeds te herkennen in den tijd van
Amenhotep III, doch de eigenlijke reformatie zette
eerst Amenhotep IV door. Hij verliet Thebe en stichtte
een nieuwe residentie, waarvan de ruïnen bij
TellAmarna nog te zien zijn. De koning veranderde zijn
troonnaam, die den gehaten godennaam bevatte, in
ichnaton (glans der zonneschijf); de nieuwe residentie
kreeg den naam Ichoet-aton (horizont der
zonneDOOR DR. G. D. VAN WIJN

GAARDEN
schijf). In deze stad trachtte de koning zijn idealen
op het terrein van godsdienst en kunst tot verwezen

lijking te brengen.
Reeds onder zijn vader poogde de kunst tot
meerbewuste weergave van het leven te geraken. Onder
Amenhotep IV bereikte deze nieuwe kunst haar
hoogtepunt. De koning, die zelf zeer aesthetisch aan

gelegd moet zijn geweest, werkte zelf daartoe met
alle kracht mede. Hij zelf gaf den kunstenaars, wier
ideeën overeenkwamen met de zijne, onderricht. Zoo
is er in enge aansluiting bij het voorafgaande toch een
geheel nieuwe kunst ontstaan, die haar stempel heeft
gezet op alle kunstproducten uit den tijd van dezen
koning. De reliëfs in de graven van Tell-Amarna zijn
de beste getuigen van deze belangrijke kunsthistorische
periode, waaruit wij het eigenaardige realistische van
de kunst van die dagen goed leeren kennen. Wij zien
hieruit, hoe de kunstenaars van Tell-Amarna zich
vrijer gevoelden tegenover de overgeleverde vormen
en er naar streefden den voorgestelden personen een
meer natuurlijke houding te geven, waarbij zij echter
vaak in overdrijving vervielen, vooral als zij trachtten
aan het gelaat der afgebeelde personen een psycho

logische uitdrukking te geven. Op initiatief blijkbaar
van den koning zelf beeldt men zijn familieleven af.
Kleine, huiselijke tafereeltjes worden voorwerp van
kunst; het intiem realistische komt naar voren,
daarentegen verdwijnt het goddelijk aureool, dat
anders steeds het beeld van den Egyptischen koning
omringt. Het is iets geheel nieuws, den koningtelkens
weer omgeven te zien door zijn gezin.
De omvangrijke opgravingen, door de Deutsche
Oriënt-Gesellschaft in 1912—'13 te Tell-Amarna
DOCHTER VAN AMENHOTEP IV
verricht, hebben enkele beeldhouwersateliers bloot

gelegd, waarbij talrijke fijn afgewerkte beeldhouw

werken zijn gevonden, geheel in den stijl van dien tijd,
vooral een aantal prachtige portretkoppen, waarbij
een hooge graad van psychologische uitdrukking is
bereikt. De modelleering van vele dezer figuren is zoo
plastisch, dat men op het eerste gezicht soms twijfelt,
of men niet een voortbrengsel der Grieksche kunst
voor zich heeft. Ook hier wordt de koning voorgesteld
niet in de conventioneele houding der overgeleverde
kunst, maar in zijn werkelijke gedaante, met die
zeldzaam wonderlijke behandeling der lichaamsdeelen,
die aan de kunst van Tell-Amarna eigen is.
Zwak van gestel zijnde en vroeg verouderd iets
wat de kunstenaars altijd, blijkbaar met goedvinden
des konings, met onmiskenbare duidelijkheid doen
uitkomen—is Amenhotep IV na een 17-jarige regee

ring, 30 jaren oud, gestorven. Zijn godsdienstige her

vormingen bleven na zijn dood niet bestaan. Een
contra-reformatie bracht den god Amon en zijn stad
Thebe weer in eere. Nu werd Ichnatons' naam op de
monumenten uitgebeiteld, zijn beelden vernield;
spoedig na zijn dood is ook zijn schoone residentie
verlaten en verwoest. Latere koningslijsten, b.v.
die van Abydos,slaan hem, alsook zijn 3 on
middelAMENHOTEP IV
lijke opvolgers, die den Atoncultus nog trachtten
te handhaven, eenvoudig over als illegitieme
koningen.
De invloed van Amenhotep IV op de kunst is echter
in Egypte niet zoo spoedig verdwenen. Onder de
latere reliëfs zijn er vele, die in hun plastische ver

fijning en subtiele bekoring dien invloed nog ver

raden; zoo zijn vooral de jacht- en krijgstooneelen der
koningen van de 19e en 20e dynastieën zonder dezen
niet denkbaar. Wij behoeven ons daarom ook niet
aan te sluiten bij het harde oordeel, dat de
Egyptenaren zelf over hun koning en zijn werk hebben geveld.
Zijn weliswaar korte regeering behoort tot de interes

santste perioden der Egyptische geschiedenis, vooral
ook omdat wij haar van het begin tot het einde door
een voortreffelijke reeks monumenten kunnen leeren
kennen.
In het Rijksmuseum van Oudheden te Leiden
wordt thans een tentoonstelling gehouden van copieën
van deze reliëfs en beeldhouwwerken uit deze z.g
Amarna-periode in Egypte, welke copieën een ver

leden jaar verworven, nieuwe aanwinst van dit
Museum vormen. Deze tentoonstelling is vooral ge

organiseerd met het oog op de lezingen, die prof.
Dr. H. Schaefer, directeur der Egyptische Afdeeling.
van het Berlijnsche Museum te Leiden en Amsterdam
komt houden, waarvan er n meer speciaal zal
handelen over ,,Die Kunst von Tell-Amarna". Deze
copieën, die zeer mooi zijn, geven een goeden indruk
van de eigenaardige bijzonderheden van de Egyptische
kunst in de dagen van Amenhotep IV. Zij doen het
schoone realisme van dien tijd zeer goed uitkomen.
De origineelen der copieën van de reliëfs bevinden
zich in de graven te Tell-Amarna. Die der beeldhouw

werken bevinden zich in het Berlijnsche Museum. Zij
werden indertijd bij de opgravingen der Deutsche
Oriëntgesellschaft in 1912—1913 te Tell-Amarna
gevonden. Zoowel de reliëfs als de beeldhouwwerken
stellen meestal koning Ichnaton en zijn naaste familie

leden voor.
Deze tentoonstelling, die een bezoek zeer waard is,,
blijft tot 16 April a.s. geopend.
DE KONINGSFAMILIE OP HET BALCON VAN
HAAR PALEIS
Kunstzaal VAN LIER
naast bet PoMkantoor te Laren (N.-H.)
ANTIQUITEITEN OOSTERSCHE KUNST
SCHILDERIJEN NBGERPL ASTIEK
AMENHOTEP IV EN ZIJN FAMILIE

</text>
<image timestamp="2002:09:21:03:09:33.00" size="243487">D10006C0.TIF</image>
</page>
</document>
