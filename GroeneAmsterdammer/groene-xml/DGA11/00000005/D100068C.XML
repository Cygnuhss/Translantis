<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19270219</Datum>
<Pagina>5</Pagina>
</fields>
<page>
<pagenumber>1</pagenumber>
<text>
mms*
DE;GROENE Al^ËRDAMMÉR, WEEKBLAD VOOR NEDERLAND
Dr. HEL. STöCKER
(Duitschland)
KATAYAMA
(Japan)
CANTON GENL. LEE
(China)
A. GOLDSCHMIDT
(Duitschland)
HENRI BARBUSSE
(Frankrijk)
CONTRA TYRANNOS

DOOR DR. JAN ROMEIN
(met teekeningen voor ,,de Groene Amsterdammer'
door M. de Groot)
Het Brusselsche Congres tegen koloniale
onderdrukking en imperialisme

HET gebeurt niet eiken dag, zelfs niet alle tien,
twintig of vijftig jaar, dat er een gebeurtenis
plaats grijpt, die als het ware plotseling een ontwik

keling van eeuwen belicht en ons den afstand doet
meten door de menschheid sedert een vorige gebeur

tenis van soortgelijke strekking afgelegd. Een bedrijf
is afgeloopen, het scherm gezakt en als er weer gehaald
wordt, zijn tooneel, coulissen en spelers totaal ver

anderd.
* * *
15 November 1884 in Berlijn. De door Bismarck
samengeroepen Congo-conferentie, waarheen, Zwitser

land en de Balkan-Staten uitgezonderd, alle
Europeesche regeeringen hun vertegenwoordigers hebben
gezonden, is begonnen. Zij duurde tot 26 Febr. 1885
en in de tusschenliiggende maanden is over het lot
van Afrika beslist. De Fransch-Duitsche samen

werking ter conferentie had de tot voordien onbe

twiste Engelsche suprematie op koloniaal gebied
gebroken. Wel is tenslotte alleen de stichting van den
onafhankelijken" Kongo-staat onder souvereiniteit
van den Belgischen koopman-koning Leopold I een
blijvende maatregel der conferentie gebleken: maar
aan het feit dat deze conferentie een gebeurtenis"
was, in den zin hierboven bedoeld, doet dat niets af:
Europeesche mogendheden beslisten hier uit eigen
machtsvolkomenheid over het lot van een werelddeel,
zonder zelfs maar aan de belangen van dat werelddeel
te denken, laat staan hun eventueele vertegenwoor

digers te hooren.
* *
10 Februari 1927. Het door de voorbereidende com

missie van de liga tegen koloniale onderdrukking en
imperialisme" bijeengeroepen congres tegen koloniale
onderdrukking en imperialisme komt te Brussel bijeen
in het Egmont-paleis, welks naam alleen reeds de
76 jarige Ledebour heeft er aan herinnerd de ge

dachte wakker roept aan een anderen
bevrijdingsstrijd van lang geleden. De naam n de omgeving,
want het Egmont-paleis ligt dicht bij het plantsoen
waar de standbeelden staan o.a. van Willem den
Zwijger en Marnix van St. Aldegonde, omringd door
de figuren van visschers en handswerklieden, de dra

gers en daders van den Nederlandschen opstand tegen
Spanje. Dit congres van Brussel belichtte even scherp
den toestand van 1927 als de bovenbedoelde confe

rentie van Berlijn het die van ruim veertig jaar ge

leden had gedaan. 134 organisaties uit 37 landen
waren er volgens den secretaris vertegenwoordigd door
175 stemgerechtigde leden. Daarvan kwamen er 105
uit koloniale landen uit China, uit Korea, uit
Britsenen Achter-Indië, uit Indonesië, uit Noord- en
ZuidAfrika, uit Mexico, van de Antillen en uit
Zuid-Amerika 70 uit Europa en Noord-Amerika. China stuur

de 21 gedelegeerden onder wie Lo Tsjoeng Lin en Hans
Liau, als gedelegeerden van het nationale Zuider-leger
en de Kwomintang, Midden- en Zuid-Amerika 15,
onder wie, voor Mexico, de oud-minister uit Obregcn's
tijd, JoséVasconcelelos; de Fransche Antillen
11, Engeland 12, onder wie Davis als gedelegeerde
van de Britsche mijnwerkers, Lansbury van de Daily
Herald" en Ellen Wilkinson, M.P. der Labourparty,
Penner Brockway, den secretaris van de Independent
Labour-Party en Politt, een van de leiders der zoo

genaamde minderheidsbeweging, de radicale vleugel
der Engelsche vakbeweging. Uit Duitschland waren
26 vertegenwoordigers, onder wie de professoren
Alfons Goldschmidt en Lessing uit Hannover, Qeorg
Ledebour van de socialisten, Münzenberg van de
communisten, den bekenden literator Alfons Paquet
en Helene Stöcker van het Friedenskartell". Uit
Frankrijk kwamen er 14, onder wie Henri Barbusse;
Japan was vertegenwoordigd door den ouden
Katayama, die al tientallen jaren een voorvechter van
het Japansche socialisme en de Japansche arbeiders

beweging is; Britsch-Indiëzond onder zijn 8 gedele

geerden Jahawar Lal Nehroe, voorzitter van het
AlBritsch-lndisch Congres; Mohammed Hafiz Rama

dan bey, stafhouder van de advocatenorde te Kaïro
was er met nog een ander voor Egypte; uit Z.-Afrika
een Zoeloe, ouma bij name; voor de Fransche kolo

niën in N.-Afrika was de groote Senegalees Senghor,
die er, als Qouma, tegelijk zijn ras vertegenwoordigde.
Wie zal ze verder allen opnoemen, de ongenoemde"
en onaanzienlijke" vertegenwoordigers van rassen
en landen, die de Europeanen zich tot in den jongsten
tijd toe verbeeld hebben te kunnen minachten niet
alleen, maar zelfs niet te kennen? Van de 6 Indone

siërs willen wij er toch Mahommed Hatta, secretaris
van de Perhimpoenan Indonesia en Nasir met name
noemen. Van de II Hollanders, die er waren, noemen
wij Edo Fimmen van de Internationale Transport

arbeiders Federatie, het ex-kamerlid J. W. Kruyt,
D. Wijnkoop van de Communistische Partij van
Holland, landelijk comité, een vertegenwoordiger
van de C. P. H. en een van de internationale
antimilitaristen-commissie, A. Muller Lehning, den
redacteur der nieuwe Internationale Revue". Bont
als dit gezelschap waren de talen waarin gesproken
werd, al spraken of verstonden in elk geval de meeste
gedelegeerden een der twee officieele congres-talen,
Fransen en Engelsch.
* * *
Den gang van het Congres na te gaan, dat al de
vijf dagen die het geduurd heeft tot bij middernacht
vergaderde, zou te veel plaats in beslag nemen en
daarvoor was bovendien alles wat er gezegd is niet
belangrijk genoeg. Behalve uit het feit van zijn bestaan
ontleent het congres o'.i. zijn beteekenis vooral aan
vijf punten, die wij hier daarom nog even willen aan

stippen, zonder ze nu juist naar volgorde van hun nog
zeer moeilijk te schatten belangrijkheid te rang

schikken.
lo. is besloten tot de stichting van de liga tegen
koloniale onderdrukking, imperialisme en sociale
ongelijkheid" met zetel te Parijs.
2o. is besloten een volgend congres nog dit jaar
te Hankou te houden. Aan dit besluit zal een der beste
redevoeringen op het congres, die van Nehroe niet
vreemd zijn, want hij wees op de noodzakelijkheid
van een samengaan der Hindoes en Chineezen, van
welke samenwerking dan de bijeenkomst te Hankou
het begin moet zijn. Hoe men zich die samenwerking
denkt is nu nog niet duidelijk, maar zal mogelijk dan
blijken. Dat het zenden van Britsch-Indische troepen
door de Engelsche regeering naar China kwaad bloed
gezet heeft in beide landen is zeker: Hankou zal er
een antwoord op willen zijn.
3o. is er een motie aangenomen, die van de overigens
als zoodanig niet vertegenwoordigde transport

arbeiders staking eischt voor het geval een der impe

rialistische landen soldaten en munitie naar koloniale
landen zendt. De urgentie is, voorzichtig, aan deze
motie ontnomen: China is geen kolonie. Dat er van
een staking van Engelsche transportarbeiders op dit
oogenblik, na de zware nederlaag der mijnwerkers, niets
zal komen, staat trouwens ook zonder dat wel vast.
Wat niet zeggen wil, dat de Engelsche arbeiders voor
een oorlog met China zullen te vinden zijn. Brockway
heeft het in een scherp betoog laten zien en verklaard.
Terwijl, wat hij de sentimenteelen" noemde, in
1914 tegen den oorlog met Duitschland waren, zijrn
dezelfden nu vóór den oorlog met China, ter bescher

ming van de levens der daar gevestigde landgenooten_
Omgekeerd de Engelsche arbeiders, in 1914 eigenlijk.
vóór den oorlog, omdat zij in de Duitsche
arbeidershun concurrenten voelden, maar nu er tegen, omdat
zij weten en voelen welken steun de Britsch
industrieelen aan hun Chineesche industrieën hebben, waar zij
nog altijd de Chineesche arbeiders vrijelijk kunnen
uitbuiten. Het woord is niet te sterk. Fimmen heeft
het met de cijfers aangetoond, dat, hoe weinig
begeerenswaard ook de positie der Chineesche koelies in
de zuiver-Chineesche ondernemingen moge zijn, zij,
in elk opzicht beter is dan die van hun land- en
lotgenooten in de ondernemingen onder Britsche,
Fransche of Amerikaansche leiding: de moeders
krijgen er hun zuigelingen gebracht om ze, onder het
werk door, te voeden....
4o. is er op gewezen, dat alleen dan een
stakingsactic als onder 3o bedoeld succes kon hebben, wanneer
er maar n vak-internationale was in plaats van
zooals tot nog toe, gelijk men weet, twee, n van
Amsterdam en n van Moskou.
5o. is er besloten en dat is vooral voor Holland
van belang dat aan de Nederlandsche regeering
zou worden voorgesteld dat een commissie, bestaande
uit Nansen, Shaw en Barbusse, zich op Sumatra en
Java rekenschap zou gaan geven of het gestook der
communisten dan wel sociale ellende was, die het
zachtmoedigste volk der aarde" tegen het
Nederlandsch gezag naar de wapenen heeft doen grijpen.
Niemand, dunkt ons, zal zich tegen dit voorstel willen
verzetten, die zich over de jongste schokkende ge

beurtenissen in Indonesiëeen onbevangen oordeel wil
vormen. De zaak lijkt ons in elk geval van genoegzaam
belang om een openbare bespreking ervan in de
Nederlandsche pers te wettigen. Een motie door de
Indonesische delegatie ingediend en toegelicht door
Mahommed Hatta, waarin hulde gebracht werd aan
de Indonesische vrijheidsbeweging, volledige zelf

beschikking, intrekking van de verbanningsbesluiten
en algemeene amnestie geëischt werd, sloot zich
daarbij aan.
* f:
*
Te Brussel zelf werd de gestichte liga de ware"
Volkenbond genoemd. Men kan zijn oordeel over die
uitspraak gereedelijk opschorten, maar zal ook dan
moeten erkennen, dat dit alles een merkwaardig
teeken des tijds is. Er is veel gebeurd tusschen^de
jaren 1885 en 1927.
THEOD. LESSING
(Duitschland)
ARBEI DERSLEIDER CHENCHUEN
(China)
SENGHOR
(N. Afrika)
GUWEDA
(Z. Afrika)

</text>
<image timestamp="2002:09:21:00:07:21.00" size="279455">D100068C.TIF</image>
</page>
</document>
