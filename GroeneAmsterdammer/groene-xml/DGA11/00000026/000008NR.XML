<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19301108</Datum>
<Pagina>9</Pagina>
</fields>
<page>
<pagenumber>1</pagenumber>
<text>
No. 2788

i '!
SINCLAIR LEWIS
door Jeanne van Schaick—Willing
Winnaar van den Xobelprijs voor letterkunde
E boodschap- van Stockholm is afgekomen.
Dat beteekent dat het gigantische, somwijlen
haas* stamelende, in zijn latente kracht aan schier
•elke definitie ontsnappende genie van Theodore
Dreiser werd voorbijgezien voor een brilliant
scherp vernuft, een mode-intellect, maar dan van
•de eerste orde, een schrijver, die op 't oogenblik,
•dat intellectueel Amerika zich tegen de fouten
•dezer te onevenwichtig uitgegroeide natie begint te
verzetten, dit verzet precies, scherp en geestig
•uit in den vorm, dien men van hem verwacht.
Sinclair Lewis werd in 1885 uit etn
doktorengeslacht gebortn in Sauk Center, Minnesota,
•dat is 't zelfde stadje, dat hij later in Mainstreet
•als Gopher Prairie zal beschrijven. Hij debuteert
met Our Mr. Wrenn, The Job", the Trail of the
Hawk". De boeken wekken weinig belangstelling,
maar in 1914 wordt Lewis bij 't verschijnen van
Babbit op slag beroemd. Bij dit werk volgt hij
een traditie van schrijvend Amerika. Het schijnt
typisch te zijn voor Amerikaansche belletristen,
dat zij hun carrière beginnen met ironische heke

lingen en sarcastische definities gericht tegen hun
landgenooten. Naast de vroege afstammelingen
der Pelgrimfathers stonden reeds lospennige avon

turiers, die het steil-orthodoxe idealistische expe

riment hunner oer-deftige gemeenschap in pam

fletten aan de kaak stelden. Washington Irving,
de in Engeland en over heel Europa beroemd
geTvorden literator verlaat den Ameiikaanschen
bodem niet alvorens in de Salmagundi Papers"
en Knickerbocker's History of Kew-York" zich
In jeugdigen overmoed ten koste van het
NewYork zijner dagen te vermaken. Is 't een gevolg
van de cultureele geschiedenis der Amerikaansche
'Samenleving, die in kern, in opzet en in wezen
ontstaan is als godsdienstig en maatschappelijk
experiment, terwijl zij in feite het eldorado was
en is van loszinnige gelukzoekers en avontuurlijke
• schavuiten, dat zich steeds libertijnsehe boh

miens, niet de handen in den broekzak en een
sigaret in den mond moeten zieklachen of zich
ergeren over de neergeslagen oogen en saamgeperste
lippen hunner bestuurderen 'i
In elk geval is van deze categorie Sinclair Lewis
een uiterst talentvol en geestig- vertegenwoordiger.
In zijn boeken is de geest, dun wij hier in Holland
kennen binnen de vier muren der Stude
itensociteit, en wel van het intellectueelste en meest
.sarcastische dispuut, naar buiten getreden.
Met Sinclair Lewis mocht Amerika deel hebben
-aan de studentenconversatie en uit erkentelijk

heid verhief het 't tot caricatuur verscherpte
portret van den platten
materialistischen,waanwijzen s^ntimenteelen, dommen en goediger, zeker niet
honderdkaraats zakenman Babbit" tot nationale
figuur. Wij kennen zelf een verschuiving van de
literatuur naar de werkelijkheid in de persoon van
een nurks", in wieii we den onaangenamen mensen
in de Haarlemmerhout niet meer herkennen. Iets
dergelijks is in heviger mate met Babbit" gebeurd.
Babbit zegt", Babbit lacht", Babbit weigert"
luidt het in de Amerikaansche kranten. Na Babbit
Mainstreet." Is Babbit een aanklacht tegen
den stadsmensch in zijn geestelijke armoede,
Mainstreet richt zich tegen de dorheid, de
onoorspronkelijkheid van 't land. waar Carol
Kennicot, de Bovary van 't Amerikaansche dorp,
komt kwijnen. Waar zij vecht om de domme mede

burgers tot leven te wekken en zelf overwonnen
wordt. Zij eindigt kwaadsprekend, bridgend en
het standaard-avondje in eindelooze refreinen her

halend zooals de rest. Zijn zoowel Babbit" als
Mainstreet" aanklachten in Arrowsmith komt
Sinclair Lewis met een positief ideaal voor den
dag. dat hij contrasteeren laat tegen de versjacher

de doktorenmaatschappij, die hij over de gansche
linie aanvalt. Het wordt belichaamd in Martin
Arrowsmith, de onbaatzuchtige geleerde, die tegen
het eind van 't boek de wereld met haar weelde en
aanzien den rug toedraait om zich in een hutje
in 't bosch aan de zuivere wetenschap te wijden.
Arrowsmith zou men den heiligt n uit een atheïs

tisch regime kunnen noemen. Ik mag dit boek niet
voorbijgaan zonder te wijzen op de figuur van
Arrowsmith's eerste vrouw Lenore. het meisje
dat men nooit vergeet. Ze is niet mooi, niet knap
niet charmant, ze heeft geen huis vrouwelijke
qualiteiten. ze kan hem geen kinderen schenken,
maar ze strijkt hem es door het haar en noemt hem
onredelijkei-wijs ..Sandy" en trekt met hem mee
naar 't pestgebied. waar ze sterft aan haar eigen
wat slonzige onverschilligheid voor de wetten der
hygiëne. Zij is wie ze is. zij is Lenore. zij is waar

achtig en beantwoordt als zoodanig aan het eemgo
positief ideaal, dat Lewis kent.
Edoch hutjes in 't bosch kunnen de plaats zijn.
waar een bijzonder leven zijn bekroning vindt,
de desiderata, die een ernstig man koestert, na
een blik op een verworden maatschappij, worden
nooit door een hutje opgelost. In Dodsworth"
komt de aap uit den mouw. Zooals vele Ameri

kanen (zie de bloeiende Amerikaansche kolonie
aan de cafétafeitjes van de Dóine) heeft ook
Lewis de illusie gekoesterd dat in Europa liet
oord was te vinden zijner droomen. Dat slechts
in een rauw, onopgevoed land zonder traditie de
wereld zoo bespottelijk was afgeweken van den
goeden weg. In Dodsworth beschrijft hij de reis
van het echtpaar Dodsworth door Londen, Parijs,
Venetiëen Berlijn. Behalve dat het boek merk

waardig is als reisbeschrijving, geschreven door een
intelligent Amerikaan, aan de hand waarvan wij,
terug redeneerend, meer leeren van Amerika .dan
in lange brochures, is dit boek merkwaardig als
document, waaruit we de kentering in Lewis'
mentaliteit leeren kennen. Wil men'fair zijn jegens
Lewis, dan mag men Babbit niet lezen zonder
Dodsworth als correctief erop door te werken.
Dit is niet meer de scherpe student, die fel
durft aanvallen, omdat hij denkt dat de koek
nog niet op is, dat het heerlijkste nog op hem blijft
wachten. Dit is een ietwat vermoeid man, die juist
niets meer heeft, waarop hij durft hopen. De droom
van Europa is ontluisterd. Dat is een land meteen
schoon verleden, maar etn ziek heden, zoo luidt
Lewis' conclusie en aan 't eind van 't boek, oppert
Lewis aarzelend de vraag: Zou dan niet, dat onbe

houwen, waanwijze, onbeminlijke tn wat
proletige Amerika, een jeugd vertegenwoordigen,
van iets dat een prachtigen wasdom tegemoet
gaat? Tot zoover is Dodsworth typisch om er
Lewis' verhouding tot'de maatschappij, waartoe
hij behoort uit te leeren kennen. De schoonheid
van Dodsworth ligt echter in de
huwelijksverhouding tusschen de echtelieden Fran en Sam en
als we hierover onze gedachten laten gaan ont

dekken wij iets heel merkwaardigs; we bemerken
dat er eigenlijk nauwelijks schrijvers zijn, die het
huwelijk uit Vondel's beroemde rei hebben ver

heerlijkt. Het huwelijk wordt nooit beschreven,
enkel de echtbreuken, of wel de leege dop van een
huwelijk. In Dodsworth echter wordt bij monde
van een superieur, hypermodern wereldling als
Lewis is, ondanks de kwade afloop, die deze tweede
huwelijksreis van de Dodsworths heeft, tot onze
verbazing het huwelijk beschreven in zijn gioote
positieve waarde. En zoo is ook Lewis in al zijn
boeken, zelfs reeds in zijn boutade Babbit"
de gave beschrijver van oprechte vriendschap
tusschen mannen. Al was 't alleen al om deze
reden is 't verwijt door sommigen geuit misplaatst
als zouden zijn boeken meer als pamfletten dan
als volwaardige, kunstwerken te beschouwen zijn.
Ik noodig de Hollandsche scribenten uit De
Ne.derland.sche Maagd" te beschrijven zoo dat wij
ons allen in haar spiegelen kunnen en de smalende
woorden zullen op hun lippen besterven, zoodra ze
inzien dat ze nog niet verder zijn dan 't
lauwerkransje op haar blonde lokken.

Van Sinclair Lewis zijn in Hollandsche vertaling
verschenen: Jïabbit, Amnrsiinih. (uitstekend ver

taald door Arie Querido.) Dodsworih. Alle bij N .V.
Van. Holkema en Warendorf's U.M. te Amsterdam.
Rauwe melk van
OUD-BUSSEM
is betrouwbaar
Tentoonstellingen

K.K. Leeszaal, Eindhoven. Tentoonstelling van
leer- en batikwerk. Tot 15 November.
Hofstee Deelman, Amsterdam. Schilderijen van
Charles Krapil. Tot 22 November.
Kunsthandel Aalderink, Amsterdam. Werken
van Harry Kooien. Tot 22 November.
Kunsthandel P. de Boer. Amsterdam. Schilde

rijen van Pijke Koch, Kor Postnia, Karel Willink.
Tot 2(5 November.
AMSTERDAM, Kalveastraat 133 LMdschestraat 78 Bozengraeht 60
ROTTERDAM, UTRECHT, HAARLEM, NIJMEGEN, BREDA, TILBURG
La Néa, Ceinture Sangle du Dr. Frz. Glénard, de ontdekker der entéroptose (Glénardsche riekte),
is een weldaad voor gezonden en zieken. Voor gezonden in zoover, dat hij voor hen, die veel ter
been moeten zijn of sport beoefenen, den onontbeerïijken steun verleent, om vermoeidheid te voor

komen; voor z'eken dat hij, bij verzakking der organen in de buikholte, dezs in hun goede ligging
brengt. Uw Huis- of Speciaalarts zal U gaarne omtrent dez^n gordel de gewenschte ;nlichtingen
verstrekken. Alleen het MERK La Néa waarborgt de oorspronkelijkheid.
Voorhanden in Crème en Rose 20 c.M. hoog prijs,' 13.—; 25 c.M hoog prijs ƒ 17.—;
30 c.M. hoog prijs ƒ 20.—.

</text>
<image timestamp="2002:09:22:08:10:34.00" size="258278">000008NR.TIF</image>
</page>
</document>
