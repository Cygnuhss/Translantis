<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19321224</Datum>
<Pagina>12</Pagina>
</fields>
<page>
<pagenumber>1</pagenumber>
<text>
sf-v
Amerikaansche jeugd in opstand
G. Simons
EEL veel ouders, opvoedkundigen, geestelijke herders, van
allerlei godsdienstige richtingen nemen nog altijd het verouderde
standpunt in, dat het sexueele vraagstuk niet in de school opgelost kan
worden. Volgens hun theorie moet men de opvoeding der kinderen niet
geheel en al overlaten aan de school. De ouders, zoo verkondigen zij,
zijn in eerste en laatste instantie verantwoordelijk voor de sexueele op

klaring hunner kinderen. In de tweede plaats komen de geestelijke
herders daarvoor in aanmerking. Zij die zoo spreken motiveeren die
uitspraak door voorop te stellen, dat ieder kind zijn eigen karakter, ziel
en hersenstel bezit en daarom kan niemand tevoren berekenen hoe ieder
kind reageert op de lessen die de onderwijzer geeft op sexueel gebied.
Men kan niet tevoren bepalen of er goed of kwaad mee gesticht wordt
door aan het kind een idee te geven van de meest voorkomende sexueele
problemen of van de dingen die betrekking hebben op het geslacht.
* *
*
Sinds judge Ben. B. Lindsey zijn Revolt of Modern Youth" en
zijn The Companionate Marriage" door de glanzend gezeemde vitrines
van ons maatschappelijke huis gegooid heeft, zijn vele bedachtzame
en behoudende ouders, leeraars, opvoedkundigen en geestelijke her

ders tot geheel andere gevolgtrekkingen gekomen. De schoone schijn
was zoolang en zoo goed bewaard, dat niemand het eigenlijk noodig
vond, om er mede te breken. Het eeuwigdurende gemoraliseer heeft
iedereen, zelfs de verstandigste, van de wijs gebracht. Vroegrijp vroeg
rot, was een der vele dooddoeners waarmee men zich in slaap wiegde.
Wat niet weet wat niet deert, vormde het alpha en omega hunner wijs

heid. Kinderen waren zoo fijngevoelig, zoo spoedig gekwetst, hun
zieltjes waren zoo teer, dat zij evenals bloesems in het voorjaar, onder
den ijzigen wind der kennis bevriezen zouden.
Judge Lindsey is de stichter geweest van rechtbanken voor kinderen
(juvenile court). Zijn voorbeeld is door geheel Amerika en door vele
buitenlandsche staten opgevolgd. Hij begon dat experiment in Denver
Colorado, stad van ongeveer driehonderdvijftig duizend zielen. Wat
hij daar als rechter en vertrouwensman van duizenden kinderen in den
leeftijd van elf tot achttien jaar gehoord heeft, stelde hij te boek met
het resultaat, dat zijn naam door een zekere klasse van onbeschaafde
en dus niets tolereerende menschen, door het slijk werd gesleurd.
Verdraagzaamheid jegens andersdenkenden is een der voornaamste
eigenschappen van den beschaafden mensch. Men kan het niet eens zijn
met Lindsey's conclusies over de z.g. moraliteit van de Denversche
schooljeugd, zonder den judge daarom te lijf te gaan met mestvork
en straatvuil. Dan vraagt men echter teveel van die soort lieden, die
zich de hoeders noemden van de publieke moraliteit en geen acht
willen slaan op den inhoud der wit gepleisterde graven.
Wat is er overgebleven van de idealen onzer voorvaderen en wat van
de doeleinden die zij nastreefden ? De idealen werden misvormd in
eeuwigdurend gezeur over moraliteit, onkreukbaar fatsoen,
respectabiliteit, decorum, conventie en de practische doeleinden veranderen
in huichelarij en schijnheiligheid.
Amerikaansche jongens en meisjes werden en worden nog steeds
opgevoed alsof zij geslachtsloos zijn en niets behoeven te weten van
het sexueel systeem, van geslachtsdriften en sexueelen omgang.
Wat is, of beter, welke zijn de gevolgen van die geheimdoenerij ?
Lindsey heeft de stad Denver met ongeveer driehonderdvijftig duizend
zielen als gemiddeld genomen voor alle Amerikaansche steden. Zeer
waarschijnlijk zijn de toestanden onder de jeugd der wereldsteden
precies zoo onhoudbaar. Vierhonderd vijfennegentig meisjes die op
de Highschool (H.B.S.) gaan, hadden hem toevertrouwd, dat zij sexu

eele ondervinding hadden opgedaan met jongens en mannen. Hiervan
waren vijfentwintig bevrucht geworden. De anderen zorgden er voor,
dat dit niet gebeurde door contraceptieve middelen te gebruiken;
die methode is onder Highschoolmcisjes in die van de Colleges
algemeener bekend, dan algemeen aangenomen wordt. De rechter van
het hof voor minderjarigen, die door jarenlangen omgang met
Highschoolmeisjes en jongens hun vertrouwen had gewonnen, schrijft dat
honderden meisjes de hulp hadden ingeroepen van den abortionist.
De highschool-jongen danst gewoonlijk naar het pijpen van het meisje.
Lindsey schrijft dit toe aan de vroegere rijpheid der meisjes. Door het
sluiten van publieke huizen van ontucht, begonnen de jongens naar
meisjes te zoeken van hun eigen scholen. Naar men zegt, zouden de
zeden gedurende en na den oorlog, iets losser geraakt zijn. De jonge
Amerikaansche soldaten die in de loopgraven vochten, leefden onder
de impressie: over een uur, vannacht, morgenochtend, leven we niet
meer. Let us have a good time.... you never can teil."
Gedurende die jaren tot 1930, heerschte in bijna alle staten voor

spoed. De meeste jongens en meisjes kenden geen zorg voor het
dagelijksch brood. Men koesterde in 't algemeen geen zorg voor een
betrekking. Auto's waren goedkoop en gemakkelijk verkrijgbaar op
afbetaling. Langs de heirwegen rezen z.g. roadhouses als paddestoelen
uit den grond. Jongens noodigden de meisjes uit ,,to have a good
time". In hun heupzak was de zilveren flacon met whiskey verborgen.
Jongens en meisjes, die, toen er geen verbod op alcohol bestond, zelden
of nooit dronken, vonden het smart" en flip k om brani te maken.
De ouders leefden in de verbeelding dat hun kinderen kuische engelen
waren, die geen geslachtsdriften bezaten. Geen enkele leeraar of
leerares scheen ooit op de gedachte te komen, dat haar leerlingen meer
van het geheime sexueele leven afwisten dan zij ooi t hadden durven

</text>
<image timestamp="2002:09:27:16:27:22.00" size="258898">00000ATY.TIF</image>
</page>
</document>
