<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380716</Datum>
<Pagina>7</Pagina>
</fields>
<page>
<pagenumber>1</pagenumber>
<text>
DE MAN DIE PRESIDENT LINCOLN VERMOORDDE
Zijn leven vóór en na zijn dood
O
Goede Vrijdag, 14
April, van het jaar
1865, kort na de be

indiging van den
Amerikaanschen burgeroorlog voer

de een illuster
tooneelgezelschap te Washington een stuk op, dat
toendertijd furore maakte: Our American Cousin".
De directie van Ford's Theatre" had den president
der Vereenigde Staten, Abraham Lincoln, benevens
de ministers uitgenoodigd, de uitvoering bij te
wonen. De ministers waren verhinderd, de president
eigenlijk ook, maar deze besloot toch te gaan, aan

gezien zijn wegblijven gelijk hij zeide de
menschen zoo zou teleurstellen". Abraham Lincoln
was een vriendelijk man.... Om kwart over acht
verliet hij met zijn echtgenoote het Witte Huis. Zijn
koets stopte bij de villa van senator Harris, en diens
dochter, Clara Harris, en stiefzoon, majoor H. K.
Rathbone vergezelden den president. In Ford's
Theatre" had men voor de hooge bezoekers een
loge gereedgemaakt, die slechts langs een aparte
doorloop vanuit de buitengang te bereiken was.
Lincoln zette zich in een diepe fauteuil, dicht bij den
ingang van de loge. Kwart over tien diende zich
een man aan, die beweerde een speciale boodschap te
hebben voor Lincoln's adjudant. Men liet hem toe
in de gang die naar de loge leidde. Daar aangekomen,
barricadeerde hij de buitendeur met een korte
plank, ging in de opening van de loge staan en haalde
een lange dolk alsmede een pistool voor den dag. In
de loge keek ieder geamuseerd naar wat zich op het
tooneel afspeelde. Het schot weerklonk. Majoor
Rathbone draaide zich om en zag dat zich een man
bevond tusschen zijn plaats en die van den president.
Hij sprong op en poogde hem te grijpen, hetgeen
hem niet gelukte. De man liet zijn pistool vallen en
bracht majoor Rathbone met zijn dolk een wond toe
in den bovenarm. Daarop liep hij naar de rand van
de loge en riep: Sic semper tyrannis !" („Moge het
allen tyrannen zoo vergaan !") en sprong uit de loge
op het tooneel. Daarbij bleef hij met de rijspoor van
een van zijn voeten haken in de vlaggen waarmee
de zitplaats van den president versierd was. Door
een ongelukkigen val brak hij zijn enkel. Desondanks
wist hij zich meteen op te richten. Midden op het
tooneel hield hij halt, zwaaide zijn dolk, schreeuwde
Het Zuiden is gewroken",, en snelde het theater
uit. Buiten wachtte een jongen op hem met een
paard en in een oogwenk was hij verdwenen.
President Lincoln, die dood'elijk getroffen was door
een schot in het achterhoofd, werd naar het dichtst

bijzijnde huis vervoerd. Hij werd op bed gelegd
men vond geen bed dat 'groot genoeg was, zoodat
men hem in het grootste nog in diagonale richting
moest neerleggen en/ de telegraaf meldde aan de
geheele wereld, dat de president der Vereenigde
Staten stervende was. Den volgenden morgen om
bij half acht ontsliep hij, zonder bij kennis te zijn
gekomen. In het geheele land heerschte de grootste
opwinding. Gewapende troepen konden de menigte
er slechts met moeite van terughouden, de schouw

burg waarin de moord had plaats gehad, plat te
branden. De moordenaar heette John Wilkes Booth
en was tooneelspeler van professie.

ZEKERHEID omtrent de bewuste en onbewuste
motieven die John Wilkes Booth tot zijn daad
gebracht hebben, kan men niet verkrijgen, al was
het slechts daarom dat men van zijn uiterlijk leven
weinig en van zijn innerlijk leven vrijwel niets
afweet. En het geringe materiaal dat bekend is,
komt uit een allerminst objectieve bron. Toen
Booth Lincoln vermoord had, werd zijn naam
geschrapt uit de familieregisters en werden al
zijn brieven en portretten verbrand. Een van zijn
zusters echter, Asia Booth geheeten, die hem
afgodisch lief had gehad, schreef herinneringen aan
haar ongelukkigen broer, die niet gepubliceerd
mochten worden voor alle er in genoemde personen
gestorven waren. Een verre kennis die het manu

script van Asia Booth in handen heeft gekregen, heeft
het nu, bijna drie-kwart eeuw nadat het geschreven
werd, gepubliceerd*).

JOHN Wilkes Booth kwam uit een bekende
tooneelspelersfamilie. Zijn vader was een zeer
onevenwichtig man, die afwisselend alle godsdiensten
*) The Uniocked Book. A memoir of John
Wilkes Booth by his sister Asia Booth Clarke".
Faber £~ Faber, Londen, 8/6.
aanhing, Christendom, Jodendom, de Islam en de
leer van Pythagoras. Verschillende dagen had hij
aan kleuren, ertsen en metalen gewijd. Eens
dwong hij een priester een koppel patrijzen een
kerkelijke begrafenis te geven, een andere keer
noodigde hij zijn vrienden uit de ter-aarde-bestelling
van zijn geliefden vriend" bij te wonen zij
kwamen en bevonden dat dat zijn paard was.
Dierlijk voedsel mocht op de boerderij die hij voor
zijn gezin gekocht had, niet gegeten worden; dierlijk
leven mocht niet worden vernietigd, ook niet
wanneer het in giftige slangen was belichaamd.
Toen Junius Brutus Booth twee maanden in de
V. S. op tournee was geweest hij kwam uit
Engeland vatte hij opeens het plan op
vuurtorenwachter te worden. De theaterdirecteuren
konden hem slechts met moeite er toe bewegen,
hiervan af te zien. Deze man nu was met een vrouw
gehuwd, die door haar dochter als zeer nerveus"
wordt beschreven. John Wilkes, die in 1838 werd
geboren, was de negende van tien kinderen. Zijn
uiterlijke levensloop is in weinig woorden verhaald.
Hij bezocht verschillende scholen, werd op
twintigjarigen leeftijd acteur, verdiende zeer veel geld, specu

leerde in landerijen en oliebronnen en besteedde
zijn vermogen tenslotte voor het koopen van chemi

caliën die hij tijdens den Amerikaanschen burger

oorlog (1861—5) naar de Zuidelijke, opstandige
staten zond. Hij was zélf namelijk een Zuiderling,
hoewel hij tijdens den oorlog uitsluitend in de
Noordelijke Staten vertoefde. Daar trad hij tenslotte
toe tot geheime terreur-genootschappen, een vorm
van activiteit die in den moord op Lincoln culmi

neerde. Van zijn karakter en temperament kennen
wij zeer weinig gegevens. Hij had een groot gevoel
van eigenwaarde. Met gewone arbeiders wilde hij
zich niet aan n tafel zetten. Dagenlang kon hij in
het bosch declameeren, luisterende naar de intonaties
van zijn eigen, inderdaad fraaie stem. De
Spartaansche koning Agesilaüs was een van zijn helden.
Evenals deze placht hij op den grond te slapen met
een kussen van stroo onder het hoofd. Zijn stemming
varieerde van uitgelaten tot diep-zwaarmoedig.
Vaak zei hij in opgetogenheid: Het leven is heerlijk
alleen al te ademen is een genot". Evenals zijn
vader had hij een grooten eerbied voor dierlijk leven.
Na uren moeite slaagde hij er eens in een krekeitje
te vangen. Zijn zuster wilde het voor haar
insectarium hebben. Geen sprake van, bloeddorstig
meisje," zei hij, krekeitje blijft vrij en mag de
heele nacht zingen". Hij kuste het, zei Jij kleine
duvel, jij schurk, hoe veel nachten heb je me al
niet uit mijn slaap gehouden!" en zette het weer
voorzichtig in het gras. Belangrijker is in dit ver

band misschien, dat John Wilkes Booth blijkens
daden en uitingen uit zijn jeugd een sterke neiging
had om tegenover zich zelf de groote held" te
spelen. Op de boerderij in Maryland stormde hij
dagenlang rond op een paard onder het afsteken van
heroïsche redevoeringen. Een zigeunervrouw had
hem gezegd, dat hij slechts kort zou leven. Dat
vond hij niet erg, want zijn leven zou grootsch"
zijn. Hij wilde, volgens zijn eigen woorden, een
plaats in de geschiedenisboekjes krijgen". Volgende
generaties moesten zijn naam kennen, al was het
duizend jaar na zijn dood. Tegen schoolvrienden zei
hij eens in dat verband: Jongens, ik zal je zeggen
wat ik bedoel. Hebben jullie wel eens gehoord van
de Zeven Wereldwonderen ? Nou neem nou eens
de Colossus van Rhodus. Verbeeld je, dat ik dat
standbeeld zou omgooien ! Dan zou mijn naam
nooit vergeten worden." En een andere keer
wenschte hij dat er een groote boog gebouwd zou
zijn over de Straat van Gibraltar. Ik zou niet rus

ten", zei hij, voor ik die had omgegooid. Dan zou
mijn naam in de Engelsche geschiedenis zijn, en in
de Fransche en in de Spaansche in die van de
heele wereld !"

HET motief dat hij zelf opgaf voor zijn haat
tegen Lincoln, was, dat deze koning zou
worden van de Vereenigde Staten. Dat iemand
republikeinsche neigingen heeft, komt meer voor;
maar dat verklaart niet de ongewone heftigheid
waarmee Booth placht te reageeren op de gedachte
dat de Vereenigde Staten een monarchie zouden
worden. Nooit mag het gebeuren !" zei hij, die
ellendeling Lincoln had al geen president mogen
worden ! Zijn heele uiterlijk, zijn platte moppen,
zijn vulgair lachen • het is een schande voor het
land ! Hij is een Napoleon ! Hij wil in n zet de
republiek die met blindheid geslagen is, vernietigen
en zichzelf tot koning maken !" De oorlog tusschen
Hoe de moord geschiedde
Foto links boven : de moordenaar John Wilkes Booth


Noord en Zuid bracht nieuwe conflicten voor hem
mee. Dat hij niet in de rijen der Zuiderlingen mee

streed, scheen hij zichzelf hevig te verwijten, zonder
er nochtans toe te komen, Washington in den steek
te laten. Op een avond stond hij met zijn broer daar
in een straat en zag deze tot zijn verbazing, dat de
tranen over zijn wangen rolden, terwijl hij zijn
gelaat naar het Zuiden had gekeerd en stamelde:
Virginia. . . . Virginia. . . ." Vier maanden later
vermoordde hij Lincoln.

TOEN hij ontsnapt was, zaten de soldaten hem
spoedig op de hielen. Na twaalf dagen achter

haalden zij hem in een boschhut. Hij werd ter plaatse
neergeschoten. Vier jaar later werd zijn lijk op

gegraven en door het ministerie van oorlog vrij

gegeven, waarna de familie hem in Maryland
begroef. Amerika zou echter Amerika niet zijn,
wanneer de geschiedenis hiermee afgeloopen was.
Er waren namelijk van meet af aan menschen die
beweerden, dat de ware John Wilkes Booth uit de
omsingelde boschhut had weten te ontsnappen. Een
advocaat uit Memphis beweerde in 1900 dat iemand
die zoo juist zelfmoord had gepleegd, hem bekend
had Lincoln's moordenaar te zijn. Het lijk van den
zelfmoordenaar werd gebalsemd, maar noch de
familie Booth, noch de regeering stelde er prijs op.
Tenslotte kocht de advocaat de mummie en ver

huurde hem aan een circuseigenaar tegen vijftig
dollar per week. Een keer werd hij gestolen, maar
de politie bezorgde hem aan den circusman terug.
Toen deze failliet ging, nam hij hem mee naar een
boerderij en zette een bord voor de deur: Bezich

tigt de man, die Lincoln vermoord heeft." In 1933
wist een advocaat uit Kansas City die zich voor de
geschiedenis interesseerde, gedaan te krijgen dat
een röntgenfoto van de mummie werd gemaakt.
Inderdaad ontdekte men een enkelfractuur. Daar

tegenover staat dat de tandarts die John Wilkes
Booth behandeld heeft, de persoon die onder dien
naam begraven werd, indertijd herkend heeft als
zijn vroegere patiënt. De tegenwoordige eigenaar
van de mummie heeft hem voor vijfduizend dollar
gekocht en vorig jaar werd hij verhuurd aan de
groote show" van Jay Gould. Men zegt dat deze
er twintig duizend dollar mee heeft verdiend. Dat
is precies evenveel als John Wilkes Booth de
levende ! als tooneelspeler verdiend heeft in
het jaar voor den moord op Lincoln....
Requiescat in pace. L. FROMONT
KUNSTZAAL VAN LIER
ROK1N 126 - AMSTERDAM
Doorloopend Tentoonstellingen
PAG. 7 DE GROENE No. 3189

</text>
<image timestamp="2002:10:02:13:16:41.00" size="296743">D10008VX.TIF</image>
</page>
</document>
