<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390527</Datum>
<Pagina>5</Pagina>
</fields>
<page>
<pagenumber>1</pagenumber>
<text>
China
Japansche legers nog uit


verjagen?

zijn reeds naar het Westen, naar het nieuwe China
i&amp; overgebracht. De gebouwen zijn ten deele door de
K Japansche bommenwerpers vernield, ten deele door
P de Japansche troepen in bezit genomen. Maar de
studenten namen hun voornaamste boeken onder
den arm, en togen op marsch. Sommigen hunner
legden meer dan tweeduizend kilometer te voet af.
En met dezelfde energie waarmee zij deze prestatie
volbrachten, werken zij thans onder leiding van
landgenooten die aan de Amerikaansche universi

teiten gestudeerd hebben, ten bate van hun vaderland
dat zich verplaatst heeft.

M ar co Polo's weg vernieuwd
De belangrijkste verbindingslijn voor
Tsjangkai-Tsjek is de weg die van zijn hoofdstad
Tsjoengking naar de grens met het Britsche Birma, en
vandaar naar de havenstad Rangoon loopt. Langs
,V dezen weg is, honderden jaren geleden, Marco Polo
getrokken. Langs dezen weg knarsen thans de
honderden vrachtauto's der Chineesche regeering.
Van Rangoon tot de Chineesche grens is de ver

binding uitstekend in orde. Daar loopt trouwens
een spoorweg. Maar van de grens tot Tsjoengking
moest practisch een geheel nieuwe weg aangelegd
worden. De oude weg was onberijdbaar. Bovendien
was een van de hangbruggen die nog uit de zestiende
eeuw dateerde, gebroken doordat een eigenwijze
chauffeur er met een volle vrachtauto overheen
reed. Vier maanden lang was Tsjoengking toen
slechts per vliegtuig te bereiken....
Het eerste wat Tsjang-kai-Tsjek daarom deed,
toen hij voorzag dat hij tot Tsjoengking moest
retireeren, was: bevel te geven dat de oude weg van
Marco Polo zoo spoedig mogelijk vernieuwd moest
worden. Tienduizenden arbeiders waarvan velen
nog nooit een wiel, laat staan een gaswagen"
hadden gezien, werden opgetrommeld, en de arbeid
nam een aanvang. Moderne werktuigen ontbraken.
Deze weg die tweeduizend kilometer lang is van
Amsterdam naar Marseille, en terug , en op
sommige plaatsen een hoogte van vijf-en-twintig
honderd meter bereikt, is aangelegd met hetzelfde
materiaal dat in het Steenen Tijdperk ook werd
gebruikt. Men kan zich nauwelijks de moeite
indenken die het gekost heeft om dezen weg te
voltooien met volkomen ongeschoolde arbeiders,
arbeiders die eerst voor een vrachtauto aan den
haal gingen en later zoo onvoorzichtig waren dat
zij pas op het allerlaatste nippertje op zij sprongen,
die zoo verzot waren op de ontploffingen waarmee
de ingenieurs obstakels uit den weg ruimden, dat
zij vlakbij de gevaarlijke plaats bleven staan, zoodat
herhaaldelijk sommigen hunner door rotsblokken
of splinters getroffen werden.
Intusschen is de weg klaargekomen. Vrachtauto's
kunnen hem berijden, hoewel de primitieve con

structie het uiterste van de banden en de ontelbare
haarspeldbochten en sterke hellingen het uiterste
van de koelbloedigheid der chauffeurs vereischen.
De Chineesche regeering heeft bij Chrysler en de
General Motors tweeduizend vrachtauto's besteld
en binnenkort zal de verbinding waarschijnlijk op
volle capaciteit werken. Hetgeen zeggen wil, dat
per maand negenduizend ton goederen vervoerd
kan worden. Hetgeen weinig is....
Een veel kortere verbinding van
Tsjang-kaiTsjek loopt naar het Fransche Indo-China. Deze
weg verkeert in vrij goeden toestand. Hij zou voor
hem van veel nut kunnen zijn, ware het niet dat
het democratische Frankrijk op verzoek van Tokio
- de communicatie geheel verbroken heeft.
Tenslotte heeft het nieuwe China nog een ver

bindingsweg met de Sowjet-Unie; ruim drieduizend
kilometer door de dorre woestijn. Vrachtauto's die
dezen afstand afleggen, moeten het grootste ge

deelte van hun draagvermogen aan de benzine
afstaan, die zij zelf verbruiken. Vandaar dat het
verkeer liever van kameelen gebruik maakt. Het
spreekt echter vanzelf dat op deze wijze moeilijk
de enorme voorraden vervoerd kunnen worden
die Tsjang-kai-Tsjek noodig zou hebben om de
Japanners het land uit te drijven.
VOOR ELKE BEURS 'N
.' BROCHES
25e1"- 20 STUKS
Soldaten uit het nieuwe leger van Tsjang-kai-Tsjek
De guerilla-taktiek

In deze omstandigheden is het den maarschalk
onmogelijk een waarlijk groot en krachtig offensief
te beginnen. De Japanners hebben door voort

durend bombardeeren zijn oude luchtvloot ver

nietigd een aanzienlijk deel is in luchtgevechten
te gronde gegaan , en de schepping van een
nieuwe luchtmacht gaat met duizend moeilijkheden
gepaard. China had aanzienlijke orders geplaatst
in de Vereenigde Staten, maar de fabrieken aldaar
draaien op het oogenblik liever voor Europa dat
hen met bestellingen overstelpt. De Central
Aircraft Company", een maatschappij die met
Amerikaansch kapitaal werkt, is op het oogenblik
bezig met het bouwen van een vliegtuigfabriek aan
de grens van Birma, maar zij wacht reeds maanden

lang op essentieele machine-onderdeelen die uit de
Vereenigde Staten moeten komen, doch maar niet
arriveeren. Na ontzaglijke moeilijkheden heeft
Tsjang-kai-Tsjek nu kort geleden een order voor
vliegmachine's geplaatst gekregen in de Vereenigde
Staten. Het zal echter geruimen tijd duren eer hij
over een volwaardige luchtmacht beschikt.
En niet alleen jagers en bommenwerpers mist
hij, ook benzine. De schaarsche voorraden
moeten door toevoer per vrachtauto uit
BritschIndiëaangevuld worden. Gevolg: de benzine is
peperduur; men kan haar prijs slechts in guldens
uitdrukken. Daardoor moeten ook auto's van de
regeering soms wekenlang op brandstof wachten.
Het gebrek aan benzine is echter niet slechts voor
het gewone verkeer een hinderpaal, het verhindert
ook het op touw zetten van een groot offensief.
Tsjang-kai-Tsjek heeft echter van de nood een
deugd gemaakt.
Niet bij machte den grooten oorlog" te voeren,
heeft hij de guerilla" als beste vorm van tactiek
geaccepteerd. Het is een feit dat deze guerilla den
Japanners veel afbreuk doet. Zij brengt hen
speldeprikken toe, stuk voor stuk van weinig beteekenis,
alle tezamen een ware plaag voor den indringer.
Toch zal men er, naar het ons voorkomt, goed aan
doen, de beteekenis van deze guerilla niet te over

schatten. Het is een defensieve, als het ware nega

tieve strategie. Men irriteert er een vijand door,
men brengt hem afbreuk toe, men vernietigt hem
niet. Men verhindert niet dat hij van de groote
verbindingslijnen gebruik maakt; men verhindert
niet dat hij langzaam aan begint met de exploitatie
der aanwezige grondstoffen; men verhindert niet dat
hij stap voor stap de boerenbevolking aan zijn gezag
onderwerpt en haar belastingen oplegt. Naarmate
trouwens de Japansche legers een zekere mate van
rust op het platteland weten te scheppen, zullen de
Chineesche boeren die vóór alles op rust gesteld zijn,
hun guerilla voerende landgenooten als ordever

stoorders, ja als vijanden gaan beschouwen. Het is
een teekenend feit dat thans reeds in sommige
gedeelten van China bandieten en guerilla-soldaten
op n-en-dezelfden voet worden behandeld.
De vraag of de guerilla-tactiek der Chineezen
tot gevolg zal hebben dat de Japanners zich uit
China moeten terugtrekken, wordt door de meest
bevoegde beoordeelaars dan ook ontkennend be

antwoord.


De toekomst van het nieuwe China
De Japansche legers houden op het oogenblik
rust in China. Sinds de bezetting van Hankou dat
verlaten, en Kanton dat verraden werd, hebben
geen operaties meer plaats gehad, te vergelijken
met den tocht langs de Loenghai-spoorweg of de
Jangtse-kiang. Tsjang-kai-Tsjek heeft daardoor op
het oogenblik tijd om het nieuwe China op te bou

wen. Of hij dien tijd zal houden, is onzeker. Thans
reeds berokkenen de Japansche luchtaanvallen
hem ontzaglijke schade. Er is dan ook sprake van
de overplaatsing der vitale centra naar streken die
buiten het bereik der Japanners liggen. Mocht hij
dezen, steunend op zijn bases, het vuur na aan de
schenen kunnen leggen, dan zullen zij zeker niet
aarzelen om den loop van de Jangtse te volgen en
te trachten, hem uit Tsjoengking te verjagen, zooals
zij hem reeds uit Nanking en Hankou verjaagd
hebben.
Zoover zijn wij echter nog niet, want tot zulk een
macht heeft Tsjang-kai-Tsjek zich niet kunnen
ontwikkelen. Veel hangt daarbij af van de houding
der groote mogendheden.
De Sowjet-Unie helpt, vooral met technici en
piloten. Frankrijk heeft de grens gesloten uit angst
voor Japan. De Vereenigde Staten hebben den
uitvoer van oorlogsmateriaal practisch vrij gelaten
maar van officieelen steun is weinig te merken.
Engeland heeft Tsjang-kai-Tsjek een vrij groote
leening verschaft, maar weigert, geheel met Tokio
te breken. Het wil het nieuwe China helpen opdat
Japansch China niet al te machtig wordt, maar het
wil Japan geen nederlaag laten lijden. Immers, wat
zouden de gevolgen niet zijn voor Britsch-Indië,
wanneer het Chineesche volk er in slaagde den
buitenlandschen overheerscher te verslaan ? Vandaar
dat Londen met de eene hand Tsjang-kai-Tsjek
helpt, terwijl het met de andere hand concessies
doet aan Japan.
In deze omstandigheden lijkt ons een groot
optimisme ten aanzien van de toekomst van het
nieuwe China niet gerechtvaardigd.
L. DE JONG
/gispen
i j woninginrichting
___^J meubelen lampen
amsterdam den haag rotterdam
J

</text>
<image timestamp="2002:09:13:08:44:50.00" size="416202">D100056U.TIF</image>
</page>
</document>
