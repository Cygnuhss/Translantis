<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390121</Datum>
<Pagina>6</Pagina>
</fields>
<page>
<pagenumber>1</pagenumber>
<text>
Spanje
KA NTTEEKENINGEN
Ronduit.erkend: de berichten uit Spanje zijn de
eersten, waar wij 's avonds en 's morgens naar
kijken. Hoever zijn de republikeinen in Cataloni
weer teruggetrokken? Hoe staat het met hun
energieke offensieven ten Zuidwesten van Madrid?
Zullen zij er in slagen, Franco te dwingen een
aanzienlijk gedeelte van zijn troepen naar het
Estremadoera-front te sturen ter bescherming van
zijn verbindingslijnen? Of, indien hij zich door niets
laat afleiden en al zijn kracht op Cataloniëconcen

treert: hoe lang zal Barcelona dan nog stand
houden r
DM zijn de vragen die in dit tijdsgewricht van
wereldbelang zijn. Het lot der Westersche demo

cratie is op het oogenblik goeddeels verbonden met
het lot van Barcelona. Valt Barcelona, dan is de
verovering van Cataloniëeen quaestie van tijd. Is
Cataloniëveroverd en hebben de republikeinen
daarmee n hun arsenaal n hun verbindingen met
Frankrijk verloren, dan zijn ook Madrid en Valencia
ten doode gedoemd. Dan is Franco heer en meester
in Spanje. Dan wordt 'Frankrijk dermate aan de
Zuidgrens bedreigd dat het welhaast gedwongen
wordt, tot een ongunstig vergelijk met Italiëte
komen. Dan heeft de democratie wederom een
harer kostbaarste steunpunten verloren.
Het is om deze reden voor ons nog geen
uitgemaakte zaak, dat het offensief van Franco snel tot
het gewenschte resultaat zal leiden. De Times"
heeft Dinsdag jl. de Fransche regeering verzekerd,
dat haar vrees inzake een Italiaansche bezetting
van Spanje ongerechtvaardigd is en dat het dus
overbodig is, verdere hulp aan Barcelona te
verleenen. Het bericht typeert de Engelsche houding
maar het bewijst tevens, dat men zich te Parijs
minder veilig voelt dan te Londen; dat men er de
goedgeloovigheid der Engelschen niet geheel deelt,
en nog allerminst geneigd is, het republikeinsche
Spanje volkomen los te laten.
Of dit de redding van Catalonië, en daarmee van
Spanje, zal beteekenen ? Het is mogelijk. Zeker is
het helaas niet. Misschien wil Daladier alsnog
steun verleenen, Bonnet echter, de minister van
buitenlandsche zaken, pleegt stipt en snel bevelen
die uit Londen komen, op te volgen.


Chamberlain is tevreden
Wanneer het van meet af aan de bedoeling is
geweest van Italiëen Duitschland om door de
verscherping der Spaansche affaire en door het
speculeeren op den Engelschen vredeswil en de
Fransche beduchtheid voor een bedreigde Zuid

grens,,, verdeeldheid te zaaien tusschen Londen en
Parijs dan heeft deze tactiek succes gehad.
Chamberlain en Halifax zijn te Rome met groot
enthousiasme ontvangen, rondgeleid, toegejuicht,
gefêteerd zij zijn er onder enthousiasme begraven.
Heeft dat enthousiasme de koele Engelsche heeren
met hun stijve paraplu's eenigermate overdonderd ?
Heeft het hen er toe gebracht de aanvankelijk
wellicht aanwezige gevoelens van twijfel het
zwijgen op te leggen? Of stond het reeds, toen zij
Londen verlieten, voor hen als een paal boven water,
dat men ditmaal Mussolini op zijn eerewoord kon
vertrouwen? Dat laatste lijkt ons nog het waar

schijnlijkste. Of het ook het meest juiste is, mag
men betwijfelen, gezien de haast waarmee Mussolini
het gentleman's agreement" van Januari '37 en
het Britsch-Italiaansch accoord van April '38
geschonden heeft.
Verraad of geen verraad, lichtgeloovigheid of
geen lichtgeloovigheid het republikeinsche
Spanje betaalt het gelag. Mussolini heeft plechtig
verklaard, dat hij al zijn troepen uit het Iberisch
schiereiland zal terugtrekken, wanneer daar maar
eenmaal generaal Franco den scepter zwaait en
Chamberlain en Halifax nemen aan, dat hij zijn
woord niet wederom zal breken. Zij zijn naar
Londen teruggekeerd, verheugd over de
psychologische" resultaten die dit uitstapje heeft op

geleverd. Chamberlain zal straks in hoogsteigener
persoon Mussolini's plechtige belofte even plechtig
in het Lagerhuis herhalen. Words, words
Halifax is nog even te Genève uitgestapt, heeft
Bonnet aan zijn verstand gebracht dat Frankrijk
slechts op eigen risico Barcelona kan bijspringen,
heeft pro-forma ook nog de zitting van den Volken

bondsraad bijgewoond en daar eenige ontroerende
woorden gewijd aan den Spaanschen oorlog en
daarmee is het afgeloopen.
Rome" ligt al weer achter ons.
De catastrofale gevolgen van deze vriend

schappelijke" besprekingen zullen ons eerst later
duidelijk Worden. Wanneer het te laat is.
Schacht'* jongste wonder"
Toen dq gewezen Duitsche minister van financiën,
Schacht, drie weken geleden te Londen vertoefde
voor een z.g. particulier bezoek, heeft hij aldaar
een voorstel overgebracht van zijn regeering inzake
de emigratie der Duitsche Joden. Hun was het leven
onmogelijk gemaakt. Uitstekend", zei de heer
Schacht, zij mogen emigreeren, maar dat mag
Duitschland geen cent kosten. Integendeel: Duitsch

land wenscht in ruil voor deze grootmoedigheid een
leening van zes milliard Mk. te ontvangen, alsmede
de garantie dat de buitenlandsche Joden jaarlijks
een bepaalde hoeveelheid waren van Duitschland
afnemen".
De besprekingen sprongen af. Ieder weldenkend
mensen beschouwde terecht dit voorstel als een
poging, een premie op de onmenschelijkheid te
verkrijgen.
Daarop reisde de heer Rublee, de directeur van
het bureau van het Evian-comité, waarvan de
Engelschman Winterton voorzitter is, naar Berlijn.
Nieuwe besprekingen volgden. Schacht bleef op zijn
stuk staan en Rublee moest het hoofd buigen. Hij
keert nu naar Londen terug met een plan, dat
weliswaar aanzienlijk verschilt van het oorspron

kelijk plan van Schacht, maar toch niet tornt aan
het principe, dat de buitenlandsche Joden een
hoogen losprijs betalen moeten om hun Duitsche
geloofsgenooten te verlossen. Duitschland eischt nu
een leening van twee milliard Mk. Voor den export
zullen vooral industrieën in aanmerking komen uit
het Sudetenduitsche gebied, industrieën wier positie
met name door het jongste Engelsch-Amerikaansche
handelsverdrag verzwakt is.
Er bestaat voor deze handelwijze der Duitsche
regeering een goed Hollandsen woord: afpersing.
De situatie der Joden is eigenlijk nog erger dan die
van iemand die in de klauwen van een chanteur is
geraakt. Deze laatste kan zich tenminste nog tot
een hoogere instantie wenden om van zijn kwellingen
verlost te worden. Dit is den Joden onmogelijk. Zij
staan voor de keus, Duitschland het geld te ver

schaffen voor verdere bewapening of hun geloof s r
genooten in "den steek te laten.
Men vraagt zich af, in wat voor een tijd men leeft.
Het Verre Oosten

Uit een verslag van de jongste zitting van den Vol"
kenbondsraad citeeren wij: Wellington Koo slaagde
er in, zijn zooveelste pleidooi voor steunverleening aan
China bij de verdediging van de onafhankelijkheid
van dit land tegen Japan, nogmaals een interessanten
inhoud te geven. Wellington Koo is werkelijk een
meester in de kunst om dezelfde voortdurend her

haalde verlangens telkens weer in een nieuwen
treffenden vorm tot uiting te brengen." Men is
geneigd hieraan toe te voegen: De Volkenbond is
een meester in de kunst om Wellington Koo met
een kluitje in het riet te sturen." Men moet waarlijk
bewonderi ng hebben voor het zedelijk uithoudings
vermogen van China's gedelegeerde, die er nog
nimmer toe gebracht is, in verontwaardiging den
Engelschen en Franschen diplomaten toe te roepen
waar het op staat: dat zij China wel kunnen, maar
niet willen helpen.
Japan kan rustig zijn gang gaan.
Wederom heeft Londen, ditmaal in navolging
van Washington, een scherpe nota naar Tokio
gezonden. Het heet dat Parijs hetzelfde van plan is.
Zoolang de daden echter ontbreken, hebben de
woorden weinig zin. Het is mogelijk dat er daden
komen. Het is mogelijk, dat men het jongste terug

wijken van Engeland inzake Spanje in verband
moet brengen met voorbereidselen of plannen tot
een collectieve actie tegen het agressieve Japan.
Het is mogelijk maar wij durven het ternauwer

nood als waarschijnlijk" aanduiden. Noch de
Vereenigde Staten, noch Engeland de laatste
mogendheid zeker niet! willen, naar het ons
voorkomt, iets risqueeren in het Verre Oosten. Zij
sturen protestnota's naar Japan, geen oorlogs

schepen.

Gaatjes in de ruiten

Twee berichten: ten eerste: de Diplomatisch.
politische Korrespondenz" heeft geprotesteerd tegen
de aanslagen", die op de Duitsche consulaten te
Amsterdam en Den Haag zouden zijn gepleegd,
getuige het voorkomen van kleine kogelgaatjes in
de ruiten van perceelen behoorende tot de
consulaats-gebouwen.
Ten tweede: bij de Amsterdamsche politie is reeds
van vijfhonderd bewoners bericht ontvangen dat
zij soortgelijke gaatjes in hun ruiten hebben ont

dekt als die, welke de Duitsche regeering aanleiding
gaven Nederland te waarschuwen, de vernietigende
pogingen van den Joodschen invloed" onmogelijk
te maken.
Men zou om deze heele geschiedenis willen
lachen maar het gaat moeilijk. Moeilijk, omdat
men hier zoo zuiver kan constateeren, hoe geraf

fineerd een campagne tegen een democratisch land
op touw kan worden gezet, en hoe weerloos zulk
een democratisch land eigenlijk daartegen is.
Stellig is een groot deel der Duitsche bevolking er
thans van overtuigd dat Nederland wemelt van
rondsluipende agitatoren met bloedbeloopen oogen,
wier eenig streven is, de jammerlijke daad van
Grynspan zoo spoedig en zoo grondig mogelijk te
herhalen.
Wat baten hier regeeringsprotesten ? De menschen
voor wie zij bestemd zijn, krijgen ze niet onder oogen.
Niet dat wij liever zouden hebben, dat de
regeeringspersdienst deze zaak niet tot de juiste proporties
had teruggebracht! Het is goed dat dit wel geschiedt,
en op vastberaden toon. Het is goed dat de
Nederlandsche regeering haar vasten wil toont voor geen
onzinnige intimidaties zinloos zijn zij allerminst !
uit den weg te gaan. Het is goed dat zij, door
aldus op te treden, diegenen in den lande een hart
onder den riem steekt die zich innerlijk reeds eeniger

mate beangst maken en in de illusie verkeeren dat
men den toorn van Duitschland kan afwenden, door
zich zoo onderdanig en gewillig mogelijk te toonen.
Vastberaden, zakelijke zelfstandigheid is hier
de eenig juistejpolitiek.
ZWART OP WIT
IK ben maar blij dat ik geen
diplomaat ben geworden !
Dat dacht ik, toen ik het verslag
las dat het Giornale d'Italia" gaf
van de besprekingen die de Itali

aansche en Engelsche vertegen

woordigers gewijd hebben aan het
Spaansche probleem: Italiëis van
meening, dat de Spaansche politiek
moet worden overgelaten aan den
vrijen wil van het nationale Spanje,
zooals deze in de beweging van
generaal Franco zijn uitdrukking
vindt. Ware ik Engelsch diplomaat,
dan zou mij op het hooren van
deze woorden een zucht van
verlichting ontsnappen: einde

lijk .... de Italiaansche troepen
verdwijnen.... de
non-interventiepolitiek heeft succes gehad.."
Italiëis bereid zijn nog op
Spaansch grondgebied vertoevende
legionnaires terug te trekken....
that's fine !" wanneer de
buitenlandsche miliciens uit het
roode leger" zijn verwijderd. En
die zijn er al vier weken uit ver

wijderd ! Raar...." Doch Itali
moet opmerken, dat Frankrijk en
Sowjet-Rusland voortgaan met zich
te mengen in de nationale vrij

heden en het politieke recht van
Spanje, en voortgaan de politieke
onschendbaarheid en den militairen
status quo in de Middellandsche
Zee te kwetsen....
Het gebeurt me wel eens, dat
ik een mop hoor, zonder dat ik er
om lach ook wanneer ik hem
wél begrijp maar waarlijk, ik,
als diplomaat, zou mij toch op het
hooren van die woorden niet
goedgehouden hebben. Reden, waarom
het mij voorkomt dat het in het
belang is geweest van het prestige
van het Britsche diplomatieke
corps, dat het mij niet onder zijn
leden heeft geteld. Italië, dat voor
het vrije Spanje opkomt !
Een onbetaalbare mop !
Het ergste is nog dat bijna al
mijn kennissen over deze zinsnede
heen gelezen hadden, zonder zich
in den arm te knijpen, of ze
wakker waren of droomden.
Het stond er zwart op wit.
KANTEKLEER
*t,
'i
Met de 3 Dampo producten bestrijdt U alle verkoudheden
zoowel bij U zelf als bij Uw kinderen. Dampo-verkoudheids-balsem, hiermede 's avonds keel, borst en rug inwrijven, dit lucht op en 's morgens
is Uw verkoudheid weer verdwenen. Pot 50. Tube 40. Doos 30 et. Dampo-bonbons bij schorheid, pijnlijke keel en hoest. Doos 25 et.
Dampo-neusdruppels bij neus-catarrh en verstoptheid in het hoofd. Flacon met druppelspuitje 60 et. Uw waarborg: 't Komt van Mijnhardt!
PAG. 6 DE GROENE No. 3216

</text>
<image timestamp="2002:09:12:23:37:24.00" size="280921">D10004WR.TIF</image>
</page>
</document>
