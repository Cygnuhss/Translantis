<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390211</Datum>
<Pagina>12</Pagina>
</fields>
<page>
<pagenumber>1</pagenumber>
<text>
Van model
tot mode
WAT doet het ijverige typistetje
als haar blauw wollen jurkje
met de witte opslagen nu
eindelijk zoo doorgesleten is, dat
geen verandering, geen kraagje, geen
ingezet vestje of nieuw blousje er
nog iets aan kan redden? Zij gaat
naar B. &amp; G." of naar Maison
Dame", of hoe deze paleizen heeten.
Zij stapt binnen, met haar beste
vriendin. Wat had U gewenscht willen
hebben, dames?" Een jurkje, zoo
iets als ik aan heb." Wilt u dan maar
even volgen? Kijkt u eens, dit is een
cognackleurig jurkje, met een geplooid
rokje. Heel modern. Wij hebben het
zoo juist aangekregen".
Ja", zegt de lieve vriendin, die op
de hoogte is, dat heb ik net gezien
in De Elegante Dame", dat ik gisteren
aan de kiosk gekocht heb. Er stond
een foto in van de Duchesse de
Contraste, met een snoes van een hoedje
en weet je nog wel, Zaterdagavond.
in die Amerikaansche film van Danielle
Darrieux, had zij een middagjurk aan,
precies zóó met marterbont. Het is nu
mode zoo ruim en deze kleur
overheerscht op de Parijsche boulevards,
schreef de mode-medewerkster van
Het Noord-Hollandsch Dagblad".
Hoeveel kost dit jurkje, juffrouw ?"
Zes gulden en vijf en negentig.
Het is een speciaal voordeelige aan

bieding. Past u het eens aan.
Het staat u beeldig dame. Niet
dame?" Ja, en Hans zal je prachtig
vinden." En na dergelijke redenen,
ongeveer anderhalf uur lang, heeft het
meisje een keurig pakje onder haar
arm, waarin haar oude jurk.

EEN maand vroeger, juist begin
Februari heeft zich al een andere
scène afgespeeld. De Duchesse de
Contraste et d'Or belde in de vroegte,
omstreeks n uur in den morgen, haar
vriendin, Armande Renard Argent
op: Lieve, ga je vanmiddag mee
naar Madame Agnaparusy, die aan
haar clientèle haar collectie zal
toonen ? Het schijnt dat zij wel
honderdvijftig nieuwe dingen heeft gemaakt
en ze heeft allerlei nieuwe stoffen
verwerkt".
Zoo rijdt dan de eindelooze limousine
met het grafelijk voorvaderlijk wapen
van de Contrastes et d'Ors voor het
fraaie oude hotel" in de rue de
HauteCouture voor, en de beide vriendinnen,
in japonnen, die ze straks niet meer
dragen kunnen (hoewel de typiste er
nooit een zal bezitten, die ook maar
een tiende zoo kostbaar is), gaan naar
binnen. Zij nemen plaats in den salon,
waar in de elegantste Louis
Quatorococo-stoeltjes de plus beau monde
de Paris gezeten is. En nu spreek ik
nog niet eens van Hare Koninklijke
Hoogheid Zus en Majesteit Zoo, of
Mrs. Vanderskyskraper, die op een
middag heelemaal voor zich alleen
de mannequins hebben laten para

deeren om haar ochtendjas en
middagjurk uit te zoeken.
Naast de beide vriendinnen,
die minzaam en critisch groe

ten, zit Mr. Stein from New
York, Sixth Avenue, om
tegelijk met de particuliere
clientèle en den Duitschen
modeschepper Herr
Tannebaum uit Berlijn en de be

kende modejournaliste Mrs
Bob" Smart uit Londen
de geheimzinnige nieu

wigheden te zien en te
kennen. En zoowaar daar
zit ook meneer Stuiver uit Amster

dam, die de inkooper is, niet van
Maison Dame", maar van Stuiver
&amp; Gans, Maison de Haute Couture,
Plaats, La Haye".
De zachte en bij dergelijke gelegen

heden vloeiende muziek klinkt. De
mannequins dalen de trap af, en
wiegelen langzaam en geraffineerd
bestudeerd langs de tafeltjes. Lorgnons
gaan omhoog, Mrs. Bob" Smart
schrijft nerveus, Mr. Stein kijkt quasi
ongeïnteresseerd. Zoo komen peig

noirs, voorjaarsjurkjes, middagjapon

nen. Pauze, Avondcapes, avondjurken,
met crinolines. Uitroepen van be

wondering, een welwillend applausje.
Daar komt een brokaat avondjurk met
witte vos gegarneerd. Plotseling springt
Mr. Stein op. Dit zal hij koopen voor
zijn firma. Hij wacht niet op de rest
van de collectie, maar stort zich op de
telefoon. Langer wachten zou ge

vaar beteekenen. Het gesprek met
zijn. firma is al aangevraagd. De lijn
is vrij. Hallo l Bij Agnaparusy avond

jurk ! wijnrood met witte vos ! gedra

peerd om den schouder I linkerschou

der vrij ! rok heelemaal tule over zijde,
heelemaal wijd...." De rest van het
gesprek gaat ons verloren. Maar een
halven dag later, in het grootste raam
van Stickson Comp., Sixth Avenue, ligt
een nauwkeurige copie van het
Fransche jurkje, die weer drie uur later
gekocht wordt door Mrs. Bliz, die een
zuster is van Mrs. Vanderskyskraper,
die het geluk had, de collectie in Parijs
al gezien te hebben.
Meneer Stuiver heeft ook wat ge

kocht. Hij vliegt er mee naar Holland
en hangt het uit in de etalage van
Stuiver &amp; Gans (La Haye). En dra komt
Douairière Stukschoten tot Bottine
binnen, en koopt een kostbare regenjas
die, al veertien jaar net eender was;
maar ze koopt hem, omdat in de etalage
de laatste mode uit Parijs hangt. Daar
komt al Liesje" Valentine, wier be

staan te vinden is in de casino's en
speelzalen der oude wereld. En Liesje"
ziet de avondjapon, en koopt hem, niet
voordat zij er, zeggen wij, zeven hon

derd gulden voor betaald heeft.
Maar ook Madame la Duchesse en
de vrouw van den industrieel Renard
Argentéheeft te Parijs gekocht. En
een week later paradeert Madame La
Duchesse in de Opéra met een
avondcape van blauwe zijde met een
zilverlamékraag en een zilverlam
hoedje, en wordt bewonderd, en....
gefotografeerd.

EEN paar weken zijn vergaan. De
sensatie van de hertogin in de
opera is vergeten en ook het leelijke
woord dat Mrs Blitz gezegd heeft tegen
Miss Amie Greenhat, toen Mrs Blitz
zag, dat Miss Greenhat bijna de zelfde
japon al een week eerder had dan zij,
omdat de modist van de rijke en han

dige Miss Greenhat een spionne in
Parijs had, die de teekeningen van de
collectie van Madame Agnapasusy,
nog voordat ze uitgevoerd waren, al
telegrafisch naar New York had ge

seind.
Maar ook de mindere goden van de
mode hebben niet stil gezeten. De inkoo

per van Frusch te Amsterdam heeft een
prachtig model middagjurk voor duur
Madame Agnaparusy creëert met stof en spelden het model op een der mannequins
geld gekocht, en heeft die op het atelier
schielijk laten copieeren. Hij heeft
daartoe het recht en dat heeft hij duur
genoeg betaald. En reeds een week na
de Parijsche show staan in de etalages
van Frusch te Amsterdam wassen pop

pen met den middagjurk in verschil

lende uitvoeringen, overigens altijd
nog een honderd gulden per stuk. Nu
alle klanten van Madame Agnaparusy
bediend zijn en hun japonnen
thuisgekregen hebben, heeft ook Mrs Bob"
Smart, de handige journaliste, het
recht gekregen in haar Engelsche mo

detijdschrift foto's en teekeningen van
de collectie af te drukken. Duizenden
kleine modistjes over de heele wereld
drinken deze modewijsheid in, en gaan
vlijtig met stofjes en schaar voor hun
vrouwelijke clientèle in de weer. De
ontwerper van Maison Dame", op
den Nieuwendijk heeft geneusd bij
Stuiver &amp; Gans en laat dat dure model
wat vergroven en veranderen en na

maken van kunstzijde of van katoen

wol, zeer chique l" en zet het in de uit

stalkast, geprijsd Voordeelig, Paris !
ƒ 6.95." De Confectiefabriek Groen
maakt die modellen in vijftien verschil

lende afwerkingen, met vijftien ver

schillende kleuren, en vijftien ver

schillende garneeringen en vijftien ver

schillende prijzen en vijftien verschil

lende stoffen. Zijn reizigers verkoopen
die vijftien maal vijftien maal vijftien
modellen aan vijftien maal vijftien ma

gazijnen. Binnen twee maanden is het
exclusieve model van Madam Agnapa

rusy door vijftien maal vijftien millioen
vrouwen op de een of andere manier
gedragen. Madame la Duchesse echter,
kijkt in haar kleerenkast, waar het
voor kort extra exclusieve model van
18000 francs nog in al haar millioen
maal gecopiëerden glans hangt en zegt:
Ik heb weer niets om aan te trekken "

HOE komt madame Agnaparusy
nu aan het model Rêve d'Amour"
dat van California Beach tot
Zandvoort, van Madison Square tot den
Kerkbrink de mannen doet omkijken ?
Madame Agnaparusy is een gezellige
dikke vrouw, die schildert en onder
haar hartstochten als eerste
vrouwekleeren" noemt. Zij heeft zoo juist een
schilderijententoonstelling bezocht met
haar vriend Jean Genou, den meest
modieuzen kapper van Parijs.
Verdikkie", sprak Genou, met zijn weeke
stem, Agnaparusy, zie je die Watteau ?
Wat een prachtige coiffures hadden de
vrouwen toen ! En wat een hoeden !
Ik ga dat morgen namaken. En jij moet
zoo'n hoed laten vlechten op je atelier.
Dat zal schattig staan. Dat doen ze.
Agnaparusy vindt in een hoek een
lap bebloemde stof, die een fabrikant
zoo juist heeft laten maken, omdat hij
in het Louvre zoo'n prachtig oud
costuum gezien heeft.
Zij roept een mannequin, en die staat
rustig stil. Madame Agnaparusy gaat
met scheppingslust aan het werk. Zij
drapeert de stof. Zij schikt linten en
gooit ze weer weg. Zij steekt er een
clip op en hangt er goudborduursel
overheen, net zoo lang, tot het haar
bevalt. Dan roept zij de première"
en geeft haar alles in handen. Die
snijdt de stof, doet een definitieve keuze
en brengt alles naar het atelier, waar
het genaaid wordt.Allen werken samen.
Elke medewerkster doet het met per

soonlijken smaak en persoonlijk in

zicht, geleid door de principes van het
huis en de fantasie en den scheppenden
geest van madame. Een industrie
uitsluitend door vrouwen voor vrou

wen. En juist deze persoonlijke artis

tieke samenwerking maakt Parijs en
de Parijsche vrouwen onvervangbaar.
Als het dan klaar is, wordt het be

waard voor de show, of het wordt
met de allerjongste en begaafdste man

nequin naar de rennen te Auteuil ge

stuurd. Vrouwen blijven staan. Dat is
het. Dat is chic". Dat zal het worden.
Dan is het model ingeslagen. Foto's
brengen het nieuws rond. De idee be

gint zijn tocht door de wereld. Want
overal laten de ontwerpers zich er door
inspireeren. In Amerika, Holland en
Italië. Zij voegen het model naar de
eischen van de vrouwen in hun land,
volgens de tradities van het huis waar

voor zij werken. Groote en kleine
modisten en huizen. Kostbare en
goedkoope. Fantasierijke en fantasielooze.
Voor rijke en arme clientèle. Zoo geeft
Parijs aan, wat gedragen wordt. Een
coiffure en hoeden worden er door ge

boren. In elk land wordt het model an

ders. De Firma Frusch maakt het wat
minder extravagant, Maison Dame"
zorgt, dat je er mee voor een schrijf

machine kan zitten en dan tenslotte is
een oogenblik van speelsche fantasie
geworden tot: model 415 a., (groen,
beige en blauw), cretonne en kunst

zijde. Pasvorm 12/b. 4 c. Prijs nog niet
gecalculeerd."
Madame Agnaparusy is dan al weer
aan haar honderdste creatie voor het
nieuwe seizoen en verzendt de
uitnoodiging voor haar nieuwe show",
die op zijn beurt een revolutie zal
beteekenen. F.
PAG. 12 DE GROENE No. 3219

</text>
<image timestamp="2002:09:13:00:50:19.00" size="323825">D10004Y2.TIF</image>
</page>
</document>
