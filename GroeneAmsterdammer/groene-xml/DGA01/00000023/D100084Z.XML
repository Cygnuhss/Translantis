<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19261120</Datum>
<Pagina>9</Pagina>
</fields>
<page>
<pagenumber>1</pagenumber>
<text>
No. 2581
DE GROENE AMSTERDAMMER, WEEKBLAD VOOR NEDERLAND
CHaTEAU DE BONNELLES. WOONPLAATS VAN DE HERTOGIN D'UZÈS


LA DUCHESSE D'UZÈS EN HET VROUWENKIESRECHT

DOOR N. MANSFELDT—DE WITT HUBERTS
O I EN ttonnéde se trnuver ensemble, denkt zeker
•*-* menig lezer van dit blad? En, toch is deze
combinatie geen jagerlatijn!
De naam van deze hertogin is natuurlijk in
jagerskringen bekend. Deze kwieke 82-jarige aristocrate
rijdt nog paard en jaagt nog altijd. Haar jachtslot
en meute is een bezienswaardigheid en was dit ook
voor de bezoeksters van het 10de Congres van den
Wereldbond voor Vrouwenkiesrecht, dat dezen zomer
te Parijs in de Sorbonne is gehouden.
De hertogin d'Uzès is een bekende en gewaardeerde
persoonlijkheid in feministische kringen. Zij is voor

zitster van de Lyceumclub, die internationaal is
aangesloten bij de vrouwenclubs over de geheele
wereld, zoodat leden van de Haagsche of
Amsterdamsche vrouwenclub er ook toegang hebben. Zoo
heeft zij voeling met vrouwen uit allerlei kringen en
nam, als eere-presidente van de Fransche Ver. voor
Vrouwenkiesrecht, deel aan de ontvangst van het
Congres.
Zij deed dit niet alleen in naam en op papier, maar
behoorde ook tot de spreeksters, die op den schitte

renden openingsavond het woord voerde.
Een der Fransche ministers presideerde die bij

eenkomst en de voorzitter van het Departement de
la Seine sprak eveneens een welkomstwoord. Naast
spreeksters uit Azië, Afrika, Noord en Zuid-Amerika
en Australië, waardoor men even een idee kreeg van
de uitgebreidheid van dezen Wereldbond, die in
waarheid de vrouwen van alle werelddeelen verbindt,
waren Mrs. Corbett-Ashby, presidente van den
Wereldbond, Madame Brunsvicg, presidente van de
Fransche Ver. voor Vrouwenkiesrecht, Lady Aberdeen,
pres. van den Internationalen Vrouwenraad n la
Duchesse d'Uzès, de gevierde spreeksters.
Toen die kleine hertogin met haar dun stemmetje
sprak, kon men wel een speld hooren vallen in die
groote zaal der Sorbonne met duizenden toehoorders.
Hoe ernstig zij haar manlijke landgenooten ook op
hun verzuim tegenover de rechten der vrouwen wees,
telkens wist zij er een bon-mot tusschen te vlechten,
zoodat na al de ernst die wij reeds hadden aangehoord,
l'esprit Oaulois ons verkwikte. Na afloop van het
congres schonk zij aan de bezoeksters gelegenheid
haar kasteel te Bonnelles te komen zien en daar de
thee te gebruiken. Zeer velen maakten van deze
uitnoodiging gebruik en zoo trok een heele schare
van allerlei nationaliteit in groote toer-auto's
die wel op tanks gelijken, zoo laag staan zij op de
wielen naar Bonnelies, een tocht van circa twee
uur. Op den heenweg door een schraal landschap,
terug over golvend terrein, tusschen schoone bosschen
«n heuvelen.
De ontvangst op het kasteel was heel gemoedelijk.
Wij mochten verschillende zalen doorloopen met
mooie schilderijen, kunstvoorwerpen, antieke meu

belen en jachttropheeën versierd. Een uitgebreide
tea wachtte ons in de eetzaal, waar de kleine hertogin,
geholpen door dames en heeren uit de nabuurschap,
zelf mee bediende.
Toen wij meenden op den terugweg te zijn, stopte
onze trein onverwachts en allen stapten uit. Het bleek
toen dat de Hertogin ons als gids was vooruit gereden
en ons naar haar jachtslot had geleid. Dit was in
een driehoek gebouwd. De rechtervleugel bevatte
zaaltjes, waarvan de wanden en zoldering geheel
gevuld waren met hertengeweien, de oogst van vele
geslachten jagers. Op een buitenmuur hingen heele
rissen herteloopers. In het midden van de cour stond
een meterlange trog, gevuld met eten voor de meute.
Op een teeken der hertogin verschenen vier jagers in
uniform, militairement in de houding; achter hen
een meute van 75 honden, bruin, wit en zwart gevlekt,
zooals wij die van de Engelsche sportprenten kennen.
Geen enkele blafte, allen bleven zij achter de jagers.
Gingen deze een paar pas vooruit, dan volgden de
honden hen letterlijk op den voet. Een enkel en
arrière" maakte, dat de lijn niet onderbroken werd,
totdat zij, door zweepgeknal en fluitje, verlof kregen
hun etensbak te mogen naderen. Het was een schilder

achtig tafreel; de paarden en jagers in roode rok
mankeerden er slechts aan.
Daarna werden de honden, weer geheel onder
commando, naar hun park geleid, d.w.z. naar een
omrasterd bergachtig boschterrein, waar zij onder
vroolijk geblaf tegenop renden. Een der jagermeesters
ging dit terrein binnen, nam een jachthoorn en blies
een hallali. Het was aardig te zien hoe de honden
kwamen toesnellen en met hun verstandige snoeten
als het ware vroegen: waarom die jachtroep, er is
hier toch niets voor ons te doen?"
Het was voor allen, die oog hebben voor het
schilderachtige van zulk buitenleven, een bijzonder
aardig besluit van de vermoeiende congresdagen, die
zoo veel van onze aandacht hadden gevergd.
De groote bladen in ons land hebben maar weinig
aandacht aan dit congres geschonken. Waarom?
Meenden zij, dat, nu de Nederlandsche vrouwen toch
al het kiesrecht bezitten dit congres geen aandacht
meer waard was? Hadden zij de agenda gevolgd, dan
zouden zij hebben bemerkt, dat er vele onderwerpen
zijn, die voor vrouwen, die streven naar wettelijke,
maatschappelijke en economische gelijkstelling met
den man, internationaal zijn.
Daar zijn o.a. aan de orde geweest:

/. Gelijke moraal voor man en vrouw.
2. Gelijke arbeidsvoorwaarden voor mannen en
vrouwen.
3. Vrouwen in de Diplomatie.
•#. De ongehuwde moeder en haar kind,
5. De nationaliteit der gehuwde vrouw.
6. Gezinsloon of loon naar prestatie.
7, De stand van hef vrouwenkiesrecht in de
verschillende landen.
8, Verbetering der huwelijkswetgeving,


En al heeft zoo'n congres geen wetgevende macht,
de publieke opinie wordt wakker geschud n beïnvloed
en alle gedelegeerden, waaronder velen, die reeds op
een verantwoordelijken post zijn geplaatst (van de
43 landen die vertegenwoordigd waren, hadden
26 reeds het V.K. ) zullen zeker, gesterkt door deze
common opinion, haar taak voortzetten.
Een correspondent van een onzer groote bladen,
beweerde, dat de Fransche vrouw geheel onverschillig
stond tegenover dit congres en dat Madeion" zich
haar macht zoo wel bewust was, dat zij geen meerdere
macht begeerde. Wij herinneren ons het liedje der
poilu's, die als zij met verlof uit de loopgraven kwamen,
met Madeion hun wellicht laatste levensdagen
vroolijk doorbrachten.
Thans is Madeion weer het vriendinnetje der
studenten, met wie zij ongegeneerd in de Jardin du
Luxembourg" zit te vrijen.
Maar, is dit de Fransche vrouw? Hoe zouden de
Hollandsche vrouwen het vinden, indien een
buitenlandsch journalist de Hollandsche vrouwen beoor

deelde naar haar, die hij in de Veenestraat of Spui

straat in den Haag, op de pier te Scheveningen of
in de Kalverstraat in Amsterdam zag flaneeren?
Mochten Hollandsche jagers eens het voorrecht
hebben de lange jacht mede te maken met de Her

togin d'Uzès, laten zij zich dan goed voorbereiden en
niet over Madeion praten, als zij het congres en het
vrouwenkiesrecht aanroeren, maar liever het boek
van M. Froger—Doudemont eens inzien, getiteld:
Que veulent donc ces Feministes?"; want dan zullen
zij de beschaafde, hoogstaande Fransche vrouwen
leeren kennen en begrijpen.
DE R I V I E R A

DOOR MIMOSA
TVI ICE. Cannes, Menton, zij toonen u thans de
•^ nieuwste scheppingen der Parijsche
HauteCouture". Geen onderdeel der mode is vergeten.
Wat hier gelanceerd wordt, zal het aanstaande
voorjaar te Parijs toonaangevend zijn. De mode der
Cöte d'Azur staat thans voor een niet gering gedeelte
in het teeken van de sport, waarvan het deux-pièces
costuum sterke getuigenis aflegt. Het moderne
sportcostuum, het costuum, waarmede de wereld

vrouw de wedstrijden, de courses volgt, valt moeilijk
van de morgenkleeding te onderscheiden. Waar is
het sportcostuum meer op zijn plaats, dan onder
lachenden zonneschijn met achter zich de oneindige
Alpen-keten en voor zich de zachte deining der
Middellandsche zee? Vandaar zoovele variaties op
dit costuum. Fijn geplooide rokken en
jumperblouses, waarvan soms ook gedeelten geplooid, mét
veel lange mouwen. De neklijn vertoont de V-vorm
zonder boord; de vierkante uitvoering met
strikafmaak; een aansluiting met rechten kraag, of wel
een soort sjerp-afmaak aan n schouder gestrikt.
De jumpers prijken veel met ceintuur, terwijl tot
de bevoorrechte garneeringen de tweetint-strooken
behooren, van onderen en onder aan de mouwen.
De veel besproken juk- en zoombewerkingen laten
zich mede niet onbetuigd. En de accessoires? Zij
moeten geheel in overeenstemming zijn met het
toilet, met de sfeer, die aan het palmenstrand heerscht.
Handtaschjes toonen vierkante, platte modellen van
suède, van varkensieder of van reptielhuiden. De
bekende Parijsche maroquinier Hermès heeft zoo
juist hier zijn nieuw model gelanceerd, vervaardigd
van hagedis, in uitvoering plat en breed van boven,
voorzien van de metalen Eclair-sluiting. Bij de meer
gekleede mantels met bont gegarneerd behoort als
,,dernier cri" de tasch van veau mort né" in
zwartwit of beige-wit, soms gecompleteerd met den hoed van
hetzelfde materiaal. Wie het nieuwste sportschoentje
wil bewonderen, gaat met een der luxe-auto's naar
Bouches-du-Loup, een zestal kilometers buiten Nice,
een onderneming van Amerikaansche durf, con

current van Nice en Cannes in de toekomst. Hier
paradeert de sportwoman op het nieuwe model met
lagen hak, ronde teenvorming, vervaardigd van suède
of kalf met een uitsnijding van voren, vormende
zeven patten, waar doorheen een fijn koord in san

daal-stijl gaat, dat om de enkels wordt geslingerd
en van achteren vastgemaakt. Bijzonder deftig is de
combinatie van roode chevreau pumps met rood
costuum, de sterke modekleur. De gekleede kous
geeft nog maar steeds de voorkeur aan de
vleeschkleurige tinten, doch de sportkous weet met het
groen der palmen, met het geel der mimosa, met het
wit der spirea, met het zilvergrijs van den olijfboom
en, last not least, met het blauw van hemel en zee te
wedijveren. Soms echter is de uitvoering in nuan

ceeringen van slechts n tint, het dessin ruiten en
strepen vertoonend. En nu nog het nieuwste
sporthoedje! Een Schlager" van Biarritz en de Riviera,
het model met den lichtelijk gekabbelden rand en
den ronden, zacht gevouwen bol, waarvan de profetie
reeds vertelt, dat zijn adoptatie voor 1927 is ver

zekerd. Zoo geleidelijkweg komen de Engelsche en
Amerikaansche gasten de statige hotels vullen. Het
bericht van een nieuwe mode hunnerzijds is reeds
vooruitgeloopen. De in Londen gecreëerde sensatie
der ,,knee breeches" voor namiddag-dracht zal zich
met de luidruchtigheid hunner stemmen mengen.
De uitvoering omvat lichte kleuren, waaronder
vooral chartreuse, purper en rood. Mantels of capes
in dezelfde kleurschakeering, gegarneerd met bont,
zullen ze completeeren, terwijl de breeches zelf
lichtelijk doorschemeren onder een japon, van on

deren voorzien van de moderne franje. Wanneer
Deauville sluit, openen Biarritz en de Riviera. Het
feest van toiletten en bloemen heeft voor de
zooveelste maal zijn intrede gedaan.
DRINK WEINIG MELK
maar goede melk, van betrouwbaar
GEZOND VEE.

HOFSTEDE OUD-BUSSEM,
KERKSTRAAT 187. TELEFOON 49344.

</text>
<image timestamp="2002:09:26:09:59:59.00" size="321077">D100084Z.TIF</image>
</page>
</document>
