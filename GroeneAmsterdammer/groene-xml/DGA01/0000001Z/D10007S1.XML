<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19260724</Datum>
<Pagina>13</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER, WEEKBLAD VOOR NEDERLAND
13
B I
OS C OP
DOOR L. J. JORDAAN
KOMKOMMER-FILOSOFIE

,, Vervlakking'
IT is de desperate tijd, waarin
Conrad Veidt komische rollen
speelt waarin het in dit
theater 15°koeler is dan buiten"
en waarin mijn collega's zich
fanatieker dan ooit bezig houden
met de muzikale illustratie".
Dit is dus wel zeer klaarblijke

lijk de periode, waarin de kom

kommers groeien. Welaan—Wo
alles Hebt, kann Karlallein nicht
hassen !"	het zij den schrijver
dezer hatelijkdegelijke of vol

gens sommigen: degelijk-hatelijke rubriek vergund,
bij wijze van variatie, zich eens over te geven aan
een onschuldig filosofisch mijmerijtje. En daar het
•mede een bewijs van de ergerlijkste vervlakking
is, wanneer een film-recensent aan 't filosofeeren
slaat blijven de weerhaken mijns geestes
onwillekeurig in dit eerste (en beste) onderwerp
hangen en wordt u beleefd verzocht zich schrap te
zetten en u voor te bereiden op een diepzinnige ver

handeling over vervlakking".
Vervlakking"	het woord heeft een somberen
klank. Er zit iets yaag-dreigends, iets
onbestemdnoodlottigs in, gelijk met veel slecht-omschreven
begrippen het geval is en dies behoeft het geen
verwondering te baren, dat er door de talrijke
ongeluks-profeten van onzen tijd een ruim en dankbaar
gebruik van wordt gemaakt. Men ziet symptomen
van vervlakking" in de radio in de jazz-band
in de foto-reportage in de aviatiek en (natuurlijk !)
in de film. Wat het precies is, kom je gewoonlijk niet
aan de weet maar het schijnt iets heel ergs en
beschamends te zijn. De schuldbewuste intellectueel,
.die weer eens gelezen heeft, dat de radio en de film
.„vervlakking" beteekenen, buigt dan ook vol berouw
het hoofd/zucht diep en smartelijk	en gaat naar
zijn toestel of naar de bioscoop. Want dit is wel het
merkwaardige, dat zdlke felle en taaie campagnes zich
bij voorkeur richten tegen dingen, die toch niet te ver

anderen zijn. De oneffenheden van den
Haarlemmerweg dure en slechte melk -r- de gestie van een
Robaver-directie	al deze ongemakken liggen
volkomen binnen het bereik eener straffe, hervormen

de hand en men verdraagt ze niettemin met engelen

geduld! Maar tegen den beruchten Geest des tij ds"
/die evenmin te wijzigen valt als de loop der sterren,
verzet men zich energiek en uit den treure. Dit nu
,»s altijd zoo geweest en zal wel altijd zoo blijven ook
de Goeie Ouwe Tijd" is nou eenmaal onsterfelijk
ómdat-ie goed dood is.
Intusschen loont het de moeite, het griezelige woord
vervlakking", dat als de banvloek onzer dagen
geslingerd wordt, naar al wat nieuw is eens wat
nader te bekijken. Men treft onder het leger
vervlakkers", vogels van diverse pluimage aan: van den
half-garen, week-idealistischen jongeling tot den
ernstigen geleerde en denker, maar speciaal het genus
der would-be-aestheten en schoonheids-filosofen is
rijk vertegenwoordigd. Al deze lieden vervlakken",
dat het een aard heeft ieder naar kracht en talenten
.... maar allen met een uitgesproken archaïschen
tendenz. Het sterkst en zuiverst leek mij de vervlak

kingslitanie tot uiting te komen in een Zondag-morgen
preekje van Dr.Bierens de Haan in het Handels

blad" 1) Deze aanval, met al het talent en de autori

teit waarover de geleerde auteur beschikt, gericht
tegen de radio, de automobiel en de film, zal iederen
vervlakker" goed hebben gedaan en uit het hart
gegrepen zijn en de hemel vergeve den schrijver van
het artikeltje de nieuwe vervlakkings"-orgie, die
hij heeft ontketend.
Nu is het mij eerlijk gezegd niet recht duidelijk
waartoe dergelijke elegieën (de motiveering even
daargelaten) eigenlijk moeten dienen tenzij men
beoogt een stemming van algemeene ontmoediging
te veroorzaken. Het is waar, dat de heer Bierens de
Haan in het bedoelde artikel, nog tot een soort van
positieve conclusie komt, door te zeggen, dat wij onze
ziel tegen de algemeen dreigende mechaniseering
moeten beschermen, door een voorname terughou

ding" maar men zal moeten toegeven, dat dit een
eenigszins magere troost is, na de filippica, die er
aan voorafgaat. Gelijk vele vervlakkers" is de
geleerde schrijver van meening dat de mechaniseering
van onze moderne maatschappij en het daaruit
voortvloeiend accelerando van ons levens-tempo,
een dreigend gevaar beteekent voor ons ziele-leven
voor den beteren, edelen mensch in ons voor
onze cultureele valuta, die door deze mechanische
inflatie, bedenkelijk beneden vulgair" zou komen
te staan. Wij leven te snel zoo redeneert hij
en na een weemoedige lofzang op de trekschuit, die
in het natuurlijk tempo voortging" en tijd liet tot
bespiegeling en zelf-inkeer in tegenstelling met de
voortrazende automobiel, welke geen f ilosofeere
npermitteert komt hij tot de conclusie, dat met het
haastig tempo der gebeurtenissen, de ziel dreigt te
worden meegesleept ten koste van haar hoogste
goed." De moraal van het, overigens in schoonen,
en soberen toon gehouden artikel is dan ook
dat de profeet in ons opkomt tegen vervlakking".
En duizend beunhazen in Parlement, Nutslezing of
kunstcommissie staan klaar om het vreeselijke mode

woord over te nemen.
Het spreekt vanzelf, dat ook de film a faire wordt
genomen daar het bij haar te doen is om het
voorbijschieten der tafereelen, terwijl in het drama
bedoeld is de natuurlijke ontwikkeling der beweeg

reden tot haar gevolgen".
Toch is het, alles saamgenomen, niet in de eerste
plaats pro domo" dat ik het waag, mij tegen deze
vervlakkings-wanhoop •—tegen deze
mechaniseeringspsychose te verzetten. Er is iets in dit troostelooze
en steriele j gefoeter tegen den fatalen geest des
tijds", dat mij kriebelig maakt •—door zijn on

oorspronkelijkheid, zijn onbillijkheid en zijn gebrek
aan consequentie.
Door zijn on-oorspronkelijkheid: klaagde niet
reeds Hildebrand steen en been toen men in 1839
spoorwegen door zijn lieve vaderland ging aanleggen,
vreesde hij niet het ergste voor den in kalme be

zonkenheid mediteerenden geest en stond dit alles
niet o, genius der originaliteit! in een verhan

deling over de.... trekschuit? Trouwens hij was
ook al niet de eerste: door alle tijden heen hebben
de Hildebrands droeve bespiegelingen geschreven over
het schoone, dat geweest en het noodlottige, dat
komende was en het menschelijk genie is er niet
minder op geworden, of het zich voortbewoog in een
toe-sleedje dan wel in een Rolls-Royce.
Hoe onbillijk is dit alles tegenover den uitvinder
het rampzalige werktuig van den Satan der nieuw

lichterij ! Hij toch heeft van den dageraad der
beschaving af de schennende hand geslagen aan
het gewijde natuurlijke tempo." Hij heeft telkens
en telkens weer het economische bestaan van den
mensch gewijzigd en wie meent, dat het nu in onzen
tijd toch wel erg spaak loopt die vergeet, dat geen
uitvinding nog een evolutie veroorzaakte, welke in de
verste verte te vergelijken is bij het wonder, dat vuur
uit een steen wist te slaan. En al die uitvindingen
maakten het den menschelijken geest, die zich aan

vankelijk uitsluitend moest bezighouden met de
meest effectieve manier om zijn vijanden door middel
van een steen de hersenpan te verbrijzelen mogelijk
zijn dagelijksche overpeinzingen op een ietwat hooger
peil te brengen. Eilieve, waarom zou die zucht tot
mechaniseeren" die van de vroegste tijden af het
genus homo bezielde, eensklaps noodlottig zijn ge

worden en vijandig aan de bezonkenheid en de medita

tie? Wat is dit voor wonderlijke .tweeslachtigheid,
voor jammerlijke insonsequentie, die tot het mensche

lijk vernuft zegt: Gij hebt ons eeuwen lang gediend
wij hebben, ook naar den geest, generaties lang van
u geprofiteerd nu is het welletjes	van heden
af zij t gij onze tegenstander !"
Wij ver-mechaniseeren inderdaad, zooals wij
steeds gedaan hebben en zooals wij doen zullen,
zoolang onze hersenen kunnen werken. Wij
vermechaniseeren maar de goddelijke geest blaast
werwaarts hij wil onafhankelijk van vuursteenen
of loud-speakeis. En wie meent, dat de futiele ver

andering van granieten strijdbijl tot vliegmachine
eenigen invloed zou kunnen hebben op het eeuwige
mysterie der menschelijke ziel, die pleegt heilig

schennis. Er zijn nog altijd lieden, die zich bezijden
het woelige, drukke aldags-leven plaatsen en die
genieten, doordat zij de indrukken laten bezinken"
die weten, dat bezinken is herscheppen, waarbij
de verbeelding een innerlijke wereld ontsluit en de
mensch zijn grooter vaderland binnentreedt" gelijk
Dr. Bierens de Haan het zoo schoon zegt. Maar er
zijn ook altijd menschen geweest, geboren voor de
concrete daad voor het experiment	en zij
hebben elkander nimmer geschaad. De wereld heeft
immers altijd denkers en doeners gekend en
beiden hebben haar vooruitgebracht. Maar tusschen
hen in stond de stomme menigte, aanschouwde het
nieuwe en brulde afwisselend: Hosannah!" en
Vervlakking!"
Het gejeremieer tegen de ver-mechaniseering der
kunst lijkt mij al even dwaas en onredelijk. Ook zij is
zoo oud als de wereld en de uitvinding van het
hammerklavier was niet minder ingrijpend, dan de cinema

tografie. En wat doet het er in vredesnaam toe, of
het menschelijk genie werkt met de ruwe
houtskoolstift van den holbewoner, dan wel met het inge

wikkelde kino-apparaat van onzen tijd? Waarom
alweer, heeft men al de groote en kleine technische
hulpmiddelen door de eeuwen heen aanvaard en
waarom zouden wij juist nu zijn aangeland op het
noodlottige punt, dat de inventie zich tegen ons keert
en wij aan de schrikkelijke vervlakking" worden
prijsgegeven?
De eenvoudige vraag, die zich bij al dit
vervlakkings"-gelamenteer vanzelf voordoet: Wat wil men
dan? wordt door de dichte schaar der klaagzangers
voorzichtiglijk ontweken. Niemand hunner heeft nog
voorgesteld er nou maar met het uitvinden uit te
scheiden niemand is zoo principieel ter verdieping
van zijn innerlijken mensch tram of taxi te negeeren.
Zelfs Dr. Bierens de Haan adviseert alleen nog maar
een voorname terughouding" en niets heeft mij bij
een superieur mensch als deze schrijver meer ver

wonderd dan deze allerbedenkelijkste raadgeving.
Immers die voorname terughouding" is de natuur

lijke karakter-eigenschap van enkele hoogstaande
i) Zondag g Mei 1926.*%
menschen, welke uitteraard een dergelijk advies niet
van noode hebben. Zoo komt het hierop neer, dat het
vulgus zelfs het Handelsblad-publiek behoort
daartoe! een geesteshouding wordt aanbevolen, die
voor enkele uitverkorenen is waaraan het zelf
nooit gedacht zou hebben en die het eigenlijk kwalijk
past. Komaan deskundigen—zit daar niet zooiets
als.... vervlakking" in?
Laten wij liever dan aan het nuttelooze pessi

misme van onzen tijd toe te geven, dankbaar en
met bewondering aanvaarden, wat het menschelijk
vernuft aan mysteriën voor ons opensluit. Laat ons
met eerbied en aandacht toezien, hoe het genie ook
de nieuwe mechanische materie zal weten om te
vormen tot levende kunst.
En nu tot de volgende film !

</text>
<image timestamp="2002:09:25:22:26:34.00" size="263590">D10007S1.TIF</image>
</page>
</document>
