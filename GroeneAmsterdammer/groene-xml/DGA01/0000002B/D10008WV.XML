<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380730</Datum>
<Pagina>6</Pagina>
</fields>
<page>
<pagenumber>1</pagenumber>
<text>
KANTTEEKENINGEÏV
Chamberlain's program: rust....
IN de laatste zitting van het Lagerhuis, Dinsdag
j.L, heeft minister-president Chamberlain een
uitvoerige uiteenzetting gegeven van zijn
buitenlandsche politiek. Hij onderstreepte de nauwe
defensieve alliantie met Frankrijk, tikte Mussolini
op de vingers, door te verklaren, dat het oogenblik
nog niet gekomen was, waarop Engeland met
succes in Spanje tusschenbeide kon komen, speelde
in de kaart van Mussolini door vast te stellen dat
het niet diens schuld was dat Barcelona weer met
kracht van zich kon afbijten, stak den Engelschen
tegenstanders van Duitschland een hart onder den
riem door de officieele mededeeling dat oud

minister Runciman als onderzoeker en bemid

delaar" naar Tsjechoslowakije zou vertrekken, en
zette Hitler een pluim op den hoed, omdat hij de
vrede beschermd had door in 1935 een accoord met
Engeland te accepteeren, waarbij Duitschland voor
Europeesch gebruik een hyper-moderne vloot
mocht bouwen ter grootte van n derde van de
Engelsche wereldvloot. De Volkenbond had zijn
macht verloren. De gewone methoden der diplo

matie" ... die in den loop der eeuwen op een
eerwaardigen staat van mislukkingen mogen terug

zien, moeten den vrede zien te bewaren. Deze
redevoering is in Engeland goed ontvangen. Men
moet erkennen dat de positie van dezen
merkwaardigen, eenigszins autoritairen premier er
inderdaad gedurende het laatste halve jaar veel
sterker op is geworden. Hij schippert tusschen alle
groote mogendheden door, verbindt zich met
Frankrijk en streeft tegelijkertijd duidelijk naar
een uitgebreid accoord met Duitschland. Wat hij
met de linkerhand geeft, neemt hij met de rechter

hand weer terug en wij hebben .den indruk dat
beide handen van eikaars gedragingen uitstekend
op de hoogte zijn ! Zoodra hij de democratische
mogendheden in eenig opzicht heeft geholpen,
volgt prompt een aanmoediging der dictatoriale
staten. De zending van Runciman versterkt onge

twijfeld de positie van Tsjechoslowakije. Laat men
er niet te veel over juichen: nu Duitschland, dat
in Engeland bij de maatschappelijk- en
politiekleidende kringen over een belangrijken goodwill"
beschikt, zich bij deze bemiddeling heeft neerge

legd, mag het op zijn beurt weer eischen stellen.
Wij verwachten daarom binnen afzienbaren tijd
vergaande concessies van Engeland aan het Derde
Rijk". Het is intusschen merkwaardig dat van
Rusland in de huidige Engelsche politiek niet meer
gerept wordt. Misschien zal men, wanneer nog
eens de balans over de Europeesche politiek der
laatste jaren wordt opgemaakt, tot de conclusie
komen dat het eenig doel dier politiek geweest is:
het terugdringen der Sowjet-Unie uit Europa,
waarin deze Unie korten tijd een aanzienlijken
invloed bezat.

De positie van Tsjechoslowakije
DIT aspect, het terugdringen, hoofdzakelijk
door Engeland, van de Sowjet-Unie dreigt
in de Tsjechoslowaaksche quaestie acuut te worden.
Engeland heeft nu oud-minister Runciman als
arbiter naar Tsjechoslowakije gezonden. Men
hechte geen geloof aan de officieele verklaringen
dat hij zuiver als particulier is vertrokken en geen
verbindingen met de Engelsche regeering onder

houdt: deze verklaringen dienen voor
binnenlandsch gebruik. Er is in Engeland een sterke
strooming die verlangt dat het land zich geheel
uit Europa terugtrekt. Met de missie-Runciman
demonstreert de Engelsche regeering dat haar alles
gelegen is aan een vreedzame oplossing van het
hangende geschil. Te Praag ziet men Runciman
met gemengde gevoelens komen: aan den eenen kant
is men verheugd, dat Engeland zich bindt voor het
behoud van de vrede; aan den anderen kant weet men
niet of Tsjechoslowakije niet nog meer reden heeft
om voor zijn democratische vrienden dan voor zijn
dictatorialen vijand bevreesd te zijn. De vrij gunstige
wijze waarop Duitschland op het bericht van
Runciman's zending gereageerd heeft is het plan
tot deze zending soms door kapitein Wiedemann
geopperd ? , stemt tot ongerustheid. Het is bekend,
dat de Tsjechoslowaaksche regeering in haar
ontwerp-nationaliteitenstatuut den Sudeten-Duitschers
geen autonomie heeft willen toestaan. Waarop kan
de bemiddeling" van Runciman anders neer

komen dan op vergrooting van de concessies die
men aan de Henleinisten doen moet? Hier ligt dan
ook het critieke punt: hoe zal Rusland hierop
reageeren? De Tsjechische regeering kan den
mogelijken steun der Russische vliegtuigen niet
missen. Haar positie is dan ook allesbehalve be

nijdenswaardig: aan den eenen kant moet zij het
in dezen vrij-pro-Duitsche Engeland, aan den
anderen kant het anti-Duitsche Rusland te vriend
houden. Daarbij heeft de Duitsche minderheid het
met zooveel moeite opgestelde statuut als onaan

vaardbaar" gequalificeerd en de Poolsche regeering
heeft reeds geprotesteerd dat men aan de eischen
der Poolsche minderheid in te geringe mate is
tegemoet gekomen....

De Spaansche burgeroorlog
HET beste bewijs voor de geduchte kracht
waarmee het republikeinsche leger de stel

lingen bij Sagunto en Valencia verdedigt, ligt
wel hierin dat de rebellen het noodig hebben
geoordeeld geheel onverwachts een nieuw offensief
te openen op een frontgedeelte waar al anderhalf
jaar vrijwel volledige rust heerscht. De
rebellentroepen zijn in Estramadoera, ten Zuid-Westen
van Madrid tot den aanval overgegaan. De verraste
republikeinen hebben zich moeten terugtrekken
maar zijn er voorloopig in geslaagd den opmarsch
te stuiten. Sterker nog: de regeering te Barcelona
was in staat om een interessanten aanval op de
vijandelijke stellingen aan de Ebro te doen.
Regeeringstroepen staken de Ebro over en zijn er in ge

slaagd, enkele plaatsen te heroveren die kort na
het groote Arragon-offensief in Maart en April van
dit jaar verloren zijn gegaan. Franco heeft haastig
belangrijke troepencontingenten op de bedreigde
punten moeten samentrekken, die, evenals in
Estramadoera het geval was, de opmarsch van den
tegenstander spoedig tot staan hebben gebracht.
Echter, alleen al het feit, dat de regeering tot het
offensief kon overgaan, is teekenend. Het ver

hoogt de strijdvaardige stemming in het republi

keinsche gebied. Hoe Franco verder nog zal rea

geeren op het offensief in den rug van zijn tegen
Sagunto optrekkende troepen, is onbekend. Met
nieuwe luchtbombardementen ? Het is lang niet
buitengesloten. Barcelona heeft inmiddels het plan
tot terugtrekking der buitenlandsche vrijwilligers
aanvaard. Het wachten is nu op het antwoord van
Burgos.

Japan bindt in
HET grensincident in Mandsjoekwo is met een
voor Oost-Aziatisch e verhoudingen verras

sende snelheid geregeld tusschen Moskou en Tokio,
en dit moet niet aan de Russische maar aan de
Japansche regeering toegeschreven worden. De
situatie was anders eenvoudig genoeg: Russische
troepen hebben een belangrijk strategisch punt in
Mandsjoerije bezet. Protest van Japan: de troepen
moesten terug. De troepen bleven. Nogmaals
protest: Japan kon niet voor de gevolgen instaan.
De troepen bleven. En toen opeens het bericht,' dat
het Japansche leger er in toestemde dat de regeering
deze quaestie verder regelde. Japan legt zich dus
practisch neer bij een aperte grensschending van
de zijde der Sowjet-Unie. Natuurlijk werd deze niet
zonder opzet juist op dit moment uitgevoerd.
Rusland heeft, nu de strijd in China voortdurend
heftiger vormen aanneemt, Japan een waar

schuwing gegeven: wij zijn er ook nog ! De Japan

sche legerleiding had stellig gaarne een gedeelte
van de keurtroepen die in Mandsjoekwo werkeloos
op de nog maar steeds niet komende Russische
divisies wachten, naar China getransporteerd om
den val van Hankou te bespoedigen en den aanval
op Zuid-China te wagen. Het incident van
Tsjangkoefeng dwingt deze legerleiding het half millioen
troepen in Mandsjoekwo eerder te versterken dan
te verzwakken. Een feit van zeer groote beteekenis,
des te belangrijker omdat Rusland deze methode
om Japan waarschuwend onder druk te zetten,
natuurlijk van tijd tot tijd herhalen kan. Japan
heeft door dit alles iets van haar vroeger zelfver

trouwen verloren. Het zoekt de laatste maanden
tegen Rusland opnieuw steun bij Engeland. De
Engelsche regeering zal in principe geen bezwaar
hebben om dezen steun te verleenen, te minder
omdat zij in de gelukkige positie verkeert, haar
voorwaarden te kunnen stellen. In de redevoering
van minister Chamberlain van j.l. Dinsdag waar

over wij boven reeds in ander verband schreven,
werd het duidelijk uitgesproken: Japan dient de
belangen van Britsche onderdanen in China meer
dan tot dusver te ontzien. Wanneer dat het
geval is, wanneer de City eenmaal geïnteresseerd
is bij den regelmatigen rentedienst op de door Japan
overgenomen Chineesche leeningen wat doet de
onderdrukking van het Chineeche volk door des
Japansche legers er dan nog toe? Op militair gebied
is er in de afgeloopen veertien dagen weinig nieuws
gebeurd. Het tempo waarin de Japanners naar
Hankou oprukken, is niet versneld. Maandag j.l.
wisten zij het belangrijke Kioekiang in te nemen.
De val van Tsjang-kai-Tsjek's hoofdstad zal echter
nog wel eenige weken, zoo niet maanden op zich
laten wachten.

Het beloofde land	"
DE toestand in Palestina wordt van week tot
week dreigender. De nieuwe spanningen
vinden hun oorzaak niet alleen in de houding der
Arabische, maar nu ook in die van de Joodsche
bevolking. Twee jaar lang heeft deze laatste haar
kalmte bewaard en noch op de provoceerende
houding der Arabieren, noch op de tallooze relletjes
waarbij Joodsche slachtoffers vielen, antwoord ge

geven. Bij het uitbreken van de nieuwe reeks
incidenten heeft de leiding der Joodsche beweging
den volgelingen aangeraden, geen daden van
weerwraak te begaan. Het schijnt echter dat zij haar
volgelingen steeds minder in haar macht heeft en
dat de Joodsche fascisten, de z.g. revisionisten, die
practisch altijd voorstanders van een
geweldspolitiek tegen de Arabieren zijn geweest, meer
invloed krijgen. De gevolgen zijn niet uitgebleven.
Veertien dagen geleden verloren elf Arabieren te
Jeruzalem het leven ten gevolge van een bom

aanslag, Maandag j.l. werden er drie-en-veertig te
Haifa op gelijke wijze gedood. Het is natuurlijk
niet geheel zeker of zij het slachtoffer van een
Joodschen, dan wel van een Arabischen bomaanslag
waren. Er is den laatsten veel aan gelegen, den
toestand op de spits te drijven. Onafgebroken woedt,
al drie weken lang, de terreur der Arabieren op het
platteland, tegen de Joodsche kolonies. De Engel

sche mandaatsregeering heeft een slagkruiser en
kleinere oorlogsschepen alsmede talrijke troepen
gestuurd. Veel heeft het nog niet geholpen. Merk

waardig is intusschen dat in tegenstelling met wat
bij terreurgolven in vorige jaren het geval was,
geen Joodsch kolonist of stadsbewoner er aan
denkt, het Beloofde Land" te verlaten.

De regeering, het werkloosheidvraagstuk er
de Christelijk-Historische Unie
IN de memorie van antwoord aan de Eerste
Kamer inzake het wetsontwerp tot verhooging
van het crediet voor de werkverruiming heeft de
regeering nogmaals in welgekozen bewoordingen
haar standpunt over de werkloosheid uiteengezet.
Dat het dringend noodzakelijk" was om de
werkloosheid te verminderen, sprak vanzelf. De
regeering wil echter slechts in beperkte mate actief
ingrijpen. De nieuwe werkgelegenheid moet in de
eerste plaats door het normale bedrijfsleven ge

leverd worden. Echter zou dit, aldus de regeering,
bemoeilijkt kunnen worden wanneer zonder meer
voortdurend op loonsverhooging wordt aange

stuurd". Vandaar dat de regeering zich voorstelt
om in overleg met werkgevers en werknemers
naar de beste oplossing" te zoeken, om het be

drijfsleven te bevorderen. Waarbij zij vertrouwde,
dat de arbeidersstand" volledige medewerking zou
verleenen. Laten wij billijk zijn: inzake
dejeugdwerkloosheid wordt nu eenige activiteit vertoond.
Te Zutfen wordt de officieele proef genomen met
het z.g. twee-op-én-stelsel. De arbeiders tusschen
veertien en zestien jaar zullen of hun morgen, óf
hun middag aan een werkloos persoon van den

zelfden leeftijd afstaan. Ieder werkt dus een halven
dag. De andere helft worden er cursussen gegeven.
Een interessante proefneming, maar, daar het hier
om geringe loonbedragen gaat, zal zelfs een goede
uitslag weinig verandering brengen voor het gros
der werkloozen. Dan is ons de houding der
Christelijk-historischen liever dan die der regeering ! Op
de conferentie die de Unie in het einde van de
vorige week te Lunteren had belegd, zijn inlei

dingen over het werkloosheidsvraagstuk gehouden,
die van een frissche, actieve mentaliteit getuigden.
Ir. J. Th. Westhof f ontwikkelde een interessant
plan om honderdduizend arbeiders voor tien
jaar werk te verschaffen, afgezien nog van de
secundaire en tertiaire werkverruiming. Bewijs te
meer, dat er werkgelegenheid op groote schaal ge

vonden kan worden.
AAN INZENDERS VAN MANUSCRIPTEN
wordt verzocht bij hun bijdragen een gefrankeerd
briefomslag met adres van den afzender in ce sluiten.
Op het adres van stukken, voor de redactie be

stemd, vermelde men geen namen van personen.
PAG. 6 DE GROENE No. 3191

</text>
<image timestamp="2002:10:02:14:07:18.00" size="255996">D10008WV.TIF</image>
</page>
</document>
