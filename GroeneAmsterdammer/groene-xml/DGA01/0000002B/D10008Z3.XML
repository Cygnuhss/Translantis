<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380827</Datum>
<Pagina>6</Pagina>
</fields>
<page>
<pagenumber>1</pagenumber>
<text>
r.
KA NTTEEKENINGEN
De kous op den kop
DE heer Chamberlain heeft een onuitputtelijk
geduld betoond tegenover generaal Franco.
Ondank is 's werelds loon. Toen meer dan
honderd Engelsche schepen den grond in waren
geboord en de oppositie tegen zijn
pro-Francopolitiek steeds sterker werd, betoogde de conser

vatieve premier herhaaldelijk: wij willen ons niet
verder in den strijd mengen; zijn de vrijwilligers
teruggetrokken, dan is het gevaar voor internationa

le complicaties geweken. Men kreeg den indruk dat
Chamberlain van de terugtrekking der vrijwilligers
een soort hemel-op-aarde verwachtte. Het was zijn
point d'honneur". Na een jaar confereeren knut

selde de niet-inmengings-commissie een plan tot
terugtrekking der vrijwilligers in elkaar. Het werd
verzonden. Barcelona accepteerde, ondanks vele
onuitgesproken bezwaren. En nu krijgt Chamber

lain van Franco de kous op den kop. Franco, stellig
geïnspireerd door Italiëen Duitschland, negeert in
feite eenvoudig het Londensche voorstel en komt
meteen eigen plan: aan weerszijden zullen terstond
tienduizend buitenlandsche vrijwilligers terugge

trokken worden, maar Franco krijgt reeds vóórdien
•de rechten van oorlogvoerende. Dat zou daarop
neerkomen, dat hij reeds drie maanden eerder tot
de blokkade van het Spaansche regeeringsgebied
zou mogen overgaan. Belangrijker is echter het feit
van de afwijzing der Britsche voorstellen. Het
plaatst Chamberlain, die herhaaldelijk zijn geloof
in Italië's goeden trouw heeft betuigd, in een
moeilijke, ja pijnlijke positie, temeer omdat de
anti-Engelsche actie in Italiëweer het hoofd schijnt
op te steken en de Britsche zaakgelastigde te Rome
op zijn verzoek om inlichtingen betreffende de
jongste Italiaansche inbreuken op de
niet-inmengings-overeenkomst eenvoudig nul op het
request heeft gekregen. Dat de Engelsche regeering
Franco's nota een week lang heeft achtergehouden,
bewijst wel dat zij er weinig mee ingenomen was.
Er zijn nu twee mogelijkheden: Chamberlain erkent
de onjuistheid van zijn goedgeloovige politiek
tegenover Italiëen ruimt het veld, wellicht voor
Eden; óf hij slikt den bitteren pil en verklaart zich
tot nieuwe concessies aan Franco bereid, waarvoor
Frankrijk misschien te vinden is in ruil voor sterke

ren steun aan Tsjechoslowakije. Het laatste is helaas
waarschijnlijker dan het eerste.

Daladier tast door
DONDERDAG voor een week verklaarde de
premier Daladier dat de geruchten, als zou er
verdeeldheid binnen het Fransche kabinet bestaan,
onjuist en belachelijk" waren. Maandag namen
twee van zijn ministers, Ramadier (arbeid) en
Frossard (openbare werken), hun ontslag naar
aanleiding van de redevoering die de minister

president Zondagavond voor de radio had gehouden.
In deze rede had hij een drieledig programma ont

wikkeld: mogelijkheid'tot verlenging van de werk

week van 40 tot 48 uur, niet alleen in de oorlogs

industrie; herstel van het begrootingsevenwicht
door bezuinigingen; verlaging van de fiscale lasten
die op het bedrijf drukken. Dit programma is,
behalve van arbeiderszijde, gunstig ontvangen.
Echter, ook de linksche partijen beseffen dat Frank

rijk steeds meer bij zijn Oostelijke naburen achterop
zou geraken, wanneer de werkweek belangrijk
korter bleef dan in Duitschland en Italië. De
oppositie' tegen de verlenging van de veertigurige
werkweek was dan ook minder fel dan velen ge

vreesd hebben. Over de noodzakelijkheid van het
herstel van het begrootingsevenwicht is iedereen
het eens. Hierin, en niet in de stakingen en in de
socialistisch-communistische actie ligt, gelijk nog
onlangs een van Frankrijk's eerste economen, prof.
Charles Rist betoogde, de oorzaak van de
kapitaalsvlucht. Het probleem waarvoor de Fransche
regeering staat, is het volgende: het nationaal
inkomen gaat de tweehonderd-vijftig milliard frs.
niet te boven. Het staatsbudget bedraagt vijf-en

tachtig milliard frs. en de belastingen, accijnzen etc.
brengen vijf-en-vijftig milliard frs. op. Ergo moet de
regeering jaarlijks dertig milliard frs. leenen.
Inderdaad werd sinds 1932
honderd-zes-en-twintig milliard frs. opgenomen, meest tegen vrij hooge
rente (7 pCt.). Rist heeft voorgesteld, de inkomsten
uit staatsobligaties object te maken van de inkom

stenbelasting. Dit zou ongeveer een vierde van het
jaarlijksche tekort dekken. Daladier schijnt het
herstel van het begrootingsevenwicht elders te
zoeken: verlaging der staatsuitgaven door bezuini

gingen beteekent, dat hij in principe tot de
deflatiepolitiek van Laval terugkeert, een politiek die niet
bevorderlijk is voor de binnenlandsche rust. Ten
gerieve van het bedrijfsleven wordt de arbeidstijd
verlengd. Bovendien hoopt hij door de voorgenomen
verlaging der lasten de winstmarge der bedrijven
te verhoogen en daardoor tenslotte de productie te
stimuleeren. [De beurs heeft op Daladier's pro

gramma vrij gunstig gereageerd.

Hernieuwde moeilijkheden in Frankrijk?
HET spreekt vanzelf dat bij de Fransche arbeiders
eenige beweging is ontstaan toen Daladier
aankondigde dat zij de met zooveel moeite veroverde
veertigurige werkweek weer moesten loslaten. Het
Marseillaansch havenconflict heeft de onrust ver

groot. Toen dit conflict namelijk niet langs den
normalen weg tot een oplossing kon worden
gebracht, heeft Daladier den havenarbeid laten ver

richten door gerequireerde militairen. De socialis

tische en communistische bladen hebben n op
deze handelwijze n op Daladier's programma on

gunstig gereageerd. Léon Blum heeft gedreigd dat
de S.F.I.O. Daladier het vertrouwen zou opzeggen.
Is dit dreigement ernstig bedoeld ? Het is niet geheel
zeker. Dit staat vast, dat de buitenlandsche politiek
van den sociaal-radicaal Daladier steviger is geweest
dan die van den socialist Blum. Daladier heeft
Cataloniëgered, dat Blum reeds wilde opgeven.
Bovendien weten de leiders der arbeiderspartijen,
dat niets zoo geschikt is om de Engelsche conser

vatieven huiverig te maken voor het verbond met
Frankrijk als versterkte sociale onrust. Zij
verkeeren dus in de lastige positie dat zij terwille van
de buitenlandsche moeilijkheden hun binnenlandsch
programma grootendeels moeten opgeven. Buiten

gewoon disciplinair is de Fransche arbeidersbeweging
echter nimmer geweest: nog onlangs kon Jouhaux,
de secretaris-generaal van het vakverbond, niet aan
het woord komen op het congres van de onderwijzers.
Het is dan ook niet uitgesloten dat de arbeiders
zelf een wat minder conciliante houding zullen
aannemen dan hun leiders. Relletjes kunnen het
gezag van Daladier echter slechts versterken: deze
oud-frontsoldaat is vastbesloten, geen verdere ver

mindering van Frankrijk's aanzien in Europa door
conflicten op maatschappelijk gebied te dulden.
Het is echter een gunstig teeken dat de stijging van
de kosten van levensonderhoud die het vorig jaar
tot tal van moeilijkheden aanleiding gaf, in de
afgeloopen maanden tot staan is gekomen. De rust
zal dan ook wel gehandhaafd blijven.

Hongarije een land op den tweesprong
ER| gebeuren de laatste maanden belangrijke
dingen in Zuid-Oost-Europa. Nauwelijks zijn
Frankrijk en Engeland er in geslaagd, op den Balkan
eenige orde te scheppen en Boelgarije nader te
brengen tot zijn oude tegenstanders, of een tweede
verzoening wordt voorbereid: die tusschen Honga

rije en de landen van de Kleine Entente, die alle
drie Tsjechoslowakije, Roemeniëen Zuidslavi
sinds den Wereldoorlog belangrijke Hongaarsche
minderheden herbergen. Hongarije beklaagde zich
niet slechts over de behandeling dier minderheden,
maar ook over de militaire inferioriteit waartoe het
door de Vredesverdragen was veroordeeld. Welnu
de minister van buitenlandsche zaken
derEntentestaten die in de afgeloopen week te Bied hun jaar

lijksche conferentie hielden, hebben besloten, de
zaak der minderheden nog eens onder oogen te zien
en zich niet te verzetten tegen de Hongaarsche
rechtsgelijkheid op bewapeningsgebied. Hiermee is
de weg gebaand tot een accoord tusschen Hongarije
en de Kleine Entente, een accoord waarover men
zich te Parijs thans reeds van harte verheugt.
Desondanks zou het voorbarig zijn om te meenen
dat Hongarije van zins is, zich onomwonden
aan de zijde van Frankrijk te plaatsen. Het bezoek
van admiraal Horthy aan het Derde Rijk, waarbij
menig vriendelijk woord gewisseld is, leert anders.
Hongarije poogt zoowel met Frankrijk en Engeland,
als met Duitschland de relaties te verbeteren. De
Hongaarsche regeering hoopt te Berlijn mede een
tegenwicht te vinden tegen de actie der
nationaalsocialistische groenhemden" van majoor Szalasi,
een actie, die de laatste maanden zeer sterk is toe

genomen en een gunstige voedingsbodem bezit in
de maatschappelijke misstanden en de groeiende
sociale ontevredenheid, vooral op het platteland.
Eén derde van den bodem is er het bezit van n
pro-mille der bevolking. Bijna de helft der
plattelandsfamilies is landloos. Vier vijfde hunner leeft
op de grens van den honger. De
nationaalsocialistische beweging die belooft deze feodale mis

standen op te ruimen, groeit ondanks den tegenstand
van de regeering, waarin de landbaronnen rijkelijk
vertegenwoordigd zijn.
De oorlog in China
NU het incident van Tsjangkoefeng geliquideerd
wordt en Japan in mindere mate troepen
gereed moet houden voor een eventueel conflict in
Mandsjoerije, wordt de actie in Aziëop vergroote
schaal voortgezet. De aanval op Hankou vordert
hoewel langzaam. Nu de poging van het Japansche
leger om aan den Zuidelijken oever van de Jangstse
door de Chineesche verdedigingslinies heen te
breken niet met het verwachte succes bekroond is,
zijn weer tal van divisies naar den Noordelijken
oever overgebracht. De bedoeling is thans om
Hankou van het Noorden uit te naderen langs den
spoorweg Peiping—Hankou. Langzamerhand ver

laten de vreemdelingen Tsjang-kai-Tsjek's residentie,
hetgeen echter niet beteekent dat er onmiddellijk
gevaar is. Ook in Noord-China hebben de Japanners
weer enkele belangrijke successen behaald. Hun
troepen pogen door te dringen tot den grooten
verbindingsweg met de Sowj et-Unie waarlangs de
Chineesche legers nog steeds veel materiaal ont

vangen. De toestand in Japan wordt er met het
rekken van den oorlog overigens niet beter op.
Weer worden de hemden met een decimeter ver

kort en plooien in de kleeding verboden. Particuliere
auto-eigenaars mogen binnenkort wellicht in het
geheel niet meer rijden ter besparing op den aan

wezigen voorraad benzine, en de witte handschoe

nen bij de politie te Tokio zijn afgeschaft. Het zijn
alles symptomen die op moeilijkheden wijzen in de
voorziening met grondstoffen, maar allerminst op
een snel naderende economische ineenstorting.

Regeering en persvrijheid
DRIE weken geleden signaleerden wij in dit
blad de slappe houding, die onze regeering
aangenomen had tegenover de uitwijzing van mevr.
mr. van Meurs—van den Burg, de Warschausche
correspondente van den Nieuwen Rotterdammer
Courant". Het verheugt ons, dat nu ook de
Nederlandsche Journalistenkring zich deze zaak ter harte
heeft genomen. Het bestuur heeft een brief gezonden
aan den minister van buitenlandsche zaken waarin
er op werd gewezen dat de regeering aan dit gevaar

lijk precedent niet de aandacht heeft geschonken
die het verdiende. De N.R.C, betreurde het terecht,
gelijk ook wijzelf deden, dat geen der Kamerleden in
het gebeurde aanleiding heeft gevonden om den
minister te interpelleeren. Zooals de zaak er thans
voorstaat, verwachten wij weinig activiteit van den
heer Patijn: de uitwijzing geschiedde al weer bijna
vijf maanden geleden en Den Haag heeft sindsdien
in alle talen gezwegen. Wij kunnen dezen gang van
zaken niet bewonderen: de Nederlandsche pers dankt
haar internationaal befaamd peil mede aan haar
vele voortreffelijke buitenlandsche correspondenten.
Het is te vreezen dat dit peil op den duur geducht
zal dalen indien zekere buitenlandsche regeeringen
weten dat men de Nederlandsche journalisten bij
het eerste het beste objectief-critische artikel het land
uit kan zetten, zonder dat het Nederlandsch bewind
opkomt voor de integriteit zijner onderdanen en
de eer van zijn pers.

De Interparlementaire U nieste Den Haag
bijeen
DE interparlementaire Unie, een nuttig lichaam
dat het contact tusschen de parlementsleden
uit de verschillende landen poogt te versterken, was
in de afgeloopen week te Den Haag in conferentie
bijeen. Voorstanders van internationaal contact
kunnen conferenties als deze van harte toejuichen,
ook wanneer de beteekenis der beslissingen niet
altijd in overeenstemming is met die der behandelde
problemen. De Unie heeft zich verscheidene malen
uitgesproken ten gunste van de democratie en er is
een resolutie aangenomen, mede door den Neder

lander Serrarens voorbereid, waarin enkele verbete

ringen in de verdeeling van de belangrijkste grond

stoffen werden bepleit. Dit kan vooral van belang
zijn voor de bemoeienissen van den Volkenbond, die
in dezelfde richting gaan. Vermelden wij tenslotte
nog, dat de Japansche afgevaardigde verklaard
heeft, dat Japan nimmer een veroveringsoorlog
heeft gevoerd en niet door expansiezucht bezield
wordt. Het ontbreken van hilariteit na deze verras

sende mededeeling is een treffend bewijs voor de
wellevendheid van de leden der Interparlementaire
Unie.
AAN INZENDERS VAN MANUSCRIPTEN
wordt verzocht bij hun bijdragen een gefrankeerd
briefomslag met adres van den afzender in te stuiten.
Op het adres van stukken, voor de redactie be

stemd, vermelde men geen namen van personen.
PAG. 6 DE GROENE No. 3195

</text>
<image timestamp="2002:10:02:16:25:22.00" size="267929">D10008Z3.TIF</image>
</page>
</document>
