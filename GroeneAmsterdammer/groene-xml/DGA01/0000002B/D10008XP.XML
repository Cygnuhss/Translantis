<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380813</Datum>
<Pagina>15</Pagina>
</fields>
<page>
<pagenumber>1</pagenumber>
<text>
Wetenschappen
HET ACHTSTE WERELDWONDER
De werking der hormonen in het menschelijk lichaam
HET is bijna een halve eeuw geleden, dat de
Parijsche wetenschappelijke wereld in op

schudding werd gebracht. Den eersten Juni
van het jaar 1889 nl. bracht de nestor der Fransche
physiologen, Brown-Séquard in de vermaarde
Sociétéde Biologie verslag uit van een experiment, dat
hij op zichzelf had genomen. Hij deelde mee hoe hij
zich de laatste jaren minder fit was gaan voelen, hoe
zijn geestelijke en lichamelijke energie afnam en
dat hij met schrik den dag zag naderen waarop het
wetenschappelijke werk hem te veel zou worden.
Uitgaande van de hypothese, dat de verminderde func

tie der geslachtsklieren de oorzaak van de molesta
senectus, den lastigen ouderdom, zou zijn, had hij
een extract bereid uit geslachtsklieren van eenige
hanen en vervolgens dit extract bij zichzelf onder

huids ingespoten.
En met bewogen stem deelde de twee-en-zeventig
jarige grijsaard mede, welk een verandering opge

treden was in zijn lichaamelijke en geestelijke con

stitutie. Dank zij de inspuitingen kon hij zijn ge

liefkoosde onderzoekingen voortzetten, kon hij
weer een flinke wandeling maken, was zijn eetlust
verbeterd, kortom was hij een ander mensch ge

worden, oud aan jaren maar jong naar lichaam en
geest!
Het anders droog verslag vermeldt na deze rede
van Brown-Séquard: vifs applaudissements". Met
luide toejuichingen was de eerste mededeeling be

groet, waarin de werking van klieren met uitwen

dige afscheiding op de mensch was aangetoond. De
eerste schrede was gezet op een pad, dat nog wijde
perspectieven zou bieden.

EEN tiental jaren later werd in de hall van het
beroemde Cains College te Cambridge een diner
gegeven door Hardy, waarbij ook aanzat de jonge
physioloog Starling. Zooals het meer gaat op diners
van geleerden, vormden recente onderzoekingen de
hoofdschotel van het gesprek. Starling vertelde
van merkwaardige experimenten, die hij onlangs
had genomen. Hij had bij een hond de afvoergang
van de alvleeschklier verlegd van de darm naar de
buitenwereld teneinde de afscheiding van
alvleeschsap te kunnen meten. Het was reeds bekend, dat
deze klier ging werken als er zure maaginhoud in
de twaalfvingerige darm kwam, maar het was nog
steeds een raadsel gebleven, hoe de secretieprikkel
het orgaan bereikte. In dien tijd kende men nl. maar
n manier waarop een klier tot werking gebracht
kon worden: prikkeling van de zenuwen, die naar
het orgaan toegaan. Starling had echter zorgvuldig
alle zenuwverbindingen van de alvleeschklier ver

broken en toch functionneerde deze prompt.
Gedreven door de fantasie, zonder welke geen
vooruitgang van de wetenschap mogelijk is, had
hij toen een zuur extract bereid uit den wand van
de twaalfvingerige darm, dit ingespoten bij zijn
proefdier, en ziet een maatglas vol helder
alvleeschsap was het bewijs, dat de alvleeschklier tot
werken gebracht kon worden via de bloedbaan.
Starling had al een naam bedacht: hij wilde deze
stof secretine noemen, en hij stelde zich voor, dat
de zure maaginhoud een hypothetische stof,
prosecretine, aanwezig in den darmwand, omzette in
secretine, dat dan in het bloed opgenomen
de alvleeschklier deed functionneeren. Hij wilde
echter ook een naam bedenken voor de geheele
groep dier mysterieuse chemische verbindingen, die,
op n plaats in het lichaan gevormd en afgegeven
aan het bloed, elders hun machtige werking ont

plooien.

DE kwestie werd voorgelegd aan Vesey, pro

fessor in de klassieke talen en autoriteit ten
aanzien van Pindarus, die als classicus weliswaar
niet begreep wat het belang van Starling's onder

zoekingen was- en zich ternauwernood het bestaan
van een alvleeschklier herinnerde, maar niettemin
het voorstel deed, den naam af te leiden van het
Grieksche werkwoord hormaoo, dat aanzetten"
beteekent. Als hij het goed begrepen had, zetten de
stoffen van zijn geachten collega toch die klier tot
werking aan?
En de naam: Hormonen, was geboren.

DE vooruitgang der wetenschap is niet het
werk van enkelingen.
Indien wij het glanstijdperk der Hormonen laten
aanvangen met deze twee mededeelingen, doen wij
de geschiedenis onrecht aan. Reeds lang nl. hadden
de geleerden materiaal opgestapeld, feiten
verLinks: Een vier-en-zeventig jarige grijsaard
Rechts: Dezelfde persoon, ~ er twintig jaar jonger uitziende, na een speciale
hormoon-behandeling
zameld, die met de bestaande theorieën niet ver

klaard konden worden. De Fransche physioloog
Claude Bernard, een der grootste genieën van de
vorige eeuw, had reeds in 1855 een scherp onder

scheid gemaakt tusschen de sécrétion interne en de
séciétion externe, het afgeven van werkzame stoffen
aan het bloed, het milieu intérieur" en aan
de buitenwereld" (waartoe hij ook het darmkanaal
rekende). Twintig jaren vóór zijn beroemd experi

ment had de bovengenoemde Brown Séquard in een
lezing aan de Facultéde Médécine te Parijs het be

grip van de inwendige secretie duidelijk gedefini

eerd: het essentieele van de producten van klieren
met inwendige afscheiding was nl. dat zij hun wer

king vér van het punt van ontstaan ontplooien.
Een stof als insuline, gevormd door de eilandjes van
Langerhans in de alvleeschklier, werkt op de cellen
van de lever. Adrenaline, het product van het merg
van de bijnieren, vernauwt de bloedvaten in het ge

heele lichaam. Thyroxine, afgegeven door de
schildklier, zet alle cellen van het lichaam tot ver

sterkte stofwisseling aan.

EN niet alleen het lichaam ondergaat den in

vloed van de machtige hormonen. Ieder, die
in Zwitserland of Oostenrijk geweest is, kent de zg.
cretins, menschen met physieke afwijkingen welis

waar, maar mér toch gekenmerkt door hun gees

telijke: de traagheid en de idiotie. De oorzaak van
deze, in bepaalde dalen zeer veel voorkomende
ziekte is een onvoldoende functie van de schildklier.
Chatin had reeds in 1850 gevonden dat het drink

water in streken met cretinisme arm is aan jodium
tevens weten wij nu, dat dit element de belang

rijkste bouwsteen is voor de hormonen, die in de
schildklier gevormd worden. Uit deze feiten volgt
logisch hoe men deze ziekte kan voorkomen: men
kan het tekort aan hormonen aanvullen door ge

droogd schildklierpoeder te geven en dan zijn
enkele tientallen milligrammen per dag veelal vol

doende, om een mensch physisch en psychisch
tot vrijwel normale ontwikkeling te brengen of
men kan aan drinkwater of voedsel een even geringe
hoeveelheid jodium toevoegen en het lichaam
vormt de hormonen zélf.
Ziehier de macht van het kleine: als in ons dieet
met zijn honderden grammen suikers, vetten en
eiwitten die luttele duizendsttn grammen van een
bepaalde stof ontbreken, die voor den opbouw van
een hormoon noodzakelijk zijn, zijn wij gedoemd
ons leven als geestelijk invalide te slijten!

HET aantal organen bij den mensch, waarvan
wij heden ten dage weten, dat zij hormonen
produceeren, is grooter, dan men aanvankelijk
dacht. En dat niet alleen: klieren als de bijnier,
het hersenaanhangsel, vormen meer dan n hor

moon. Zoo worden aan het bloed enkele tientallen
hormonen afgegeven, die op andere organen in

werken en tevens zorgdragen voor de coördinatie
van het geheele systeem zelf. De centrale, regelende
positie schijnt wel ingenomen te worden door de
onaanzienlijke hypophyse, het onderste hersenaan

hangsel, enkele millimeters groot en met een ge

wicht V2ooo van dat van de hersenen, maar voor
het leven op zijn minst even belangrijk, zoo niet
belangrijker. Dit nietige orgaantje geeft hormonen
af, waarmee het den lichaamsgroei, de
geslachtsfunctie, de werking van schildklier, alvleeschklier
en bijnier, de melksecretie na zwangerschap, de
waterstofwisseling en den bloeddruk reguleert. Is
het dan verwonderlijk, dat een bekend onderzoeker
eerder de hersenen het hypophyse-aanhangsel
wilde noemen, dan omgekeerd?

EEN enkel woord over de geslachtshormonen.
Behalve eicellen bij de vrouw en spermato

zoïden bij den man vormen de inwendige geslachts

organen ook producten, die aan het bloed worden
afgegeven en als hormonen kunnen worden be

schouwd. Zoo zijn menformon en progestine pro

ducten van het ovarium, die de physiologische
functies der andere vrouwelijke geslachtsorganen
beheerschen. De hormonenleer heeft het tevens
mogelijk gemaakt, zwangerschap vroegtijdig te
constateeren: Duitsche onderzoekers hebben nl.
gevonden, dat de urine van drachtige proefdieren
een stof bevat, die bij jonge muizen ingespoten, een
sterk versnelde rijping geeft van de geslachtsor

ganen. Men meende eerst, dat deze stof ook in de
hypophyse ontstond, maar meer recente onder

zoekingen hebben aangetoond, dat zij elders wordt
gevormd. Deze zwangerschapsreactie van
Aschheim-Zondek, welke ook bij den mensch veelvuldig
wordt toegepast, is een bewijs temeer, dat de hor

monen niet alleen academische beteekenis hebben!
Merkwaardig is, dat de mannelijke geslachts

klieren naast een mannelijk" hormoon, dat de
mannelijke secundaire geslachtskenmerken
beinvloedt, ook een hormoon afscheiden, dat in de
urine van mannen voorkomt en op proefdieren de

zelfde werking heeft als het vrouwelijke" men

formon. Vermoedelijk is ook het menformon ver

antwoordelijk voor de bij beide geslachten optre

dende bronstverschijnselen.

WIJ hebben noodzakelijkerwijze hiei slechts
enkele van de meest belangrijke feiten kun

nen opsommen niettemin zal het iedereen duide

lijk zijn, dat deze nieuwe tak van wetenschap onge

kende mogelijkheden biedt. Men denke echter niet,
dat het een sinecure geweest is, om den schat van
kennis, die wij tegenwoordig over de hormonen be

zitten, te vergaren! Niet alleen, dat de organen zelf
zoo klein en teer zijn, dat hun geheele of gedeeltelijke
verwijdering slechts onder duizend voorzorgen en
met een feillooze techniek mogelijk is, maar ook,
omdat de actieve stoffen in zulke geringe hoeveel

heden voorkomen, dat soms honderden, ja duizen

den organen noodig zijn, om een hoeveelheid hor

moon te extraheeren, die men verder kan onder

zoeken. Zoo verkreeg bv. Kendall dertig gram
thyroxine een der hormonen van de schildklier
uit drie ton varkensschildklieren.
Niet voor niets zijn dan ook de laboratoria voor
hormonen-onderzoek en hormonen-productie ver

rezen in de nabijheid der groote slachterijen
(Chicago, Oss), waar men immers over deze massa's
grondstof beschikt en den afval van vroeger heden
ten dage met veel egards behandelt ook omdat
de commercieële resultaten allerminst te
verwaarloozen zijn!
Zoo is de hormonenleer een der fraaiste voor

beelden van wat te bereiken valt, als wetenschap en
industrie samenwerken, een samenwerking, die
mits verstandig opgevat in de komende jaren on

getwijfeld nog menige belangrijke ontdekking zal
opleveren. DR. J. OUDENBOSCH
PAS, IS DE GROENE N». 3193

</text>
<image timestamp="2002:10:02:14:57:59.00" size="275701">D10008XP.TIF</image>
</page>
</document>
