<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381008</Datum>
<Pagina>3</Pagina>
</fields>
<page>
<pagenumber>1</pagenumber>
<text>
DE GROE NE AMSTERDAMMER
OPGERICHT
1877
Redactie en Administratie: Keizersgracht 355, Amsterdam - C. Tel. 37964. Abonnement f. 10.—per jaar. Postrekening: 72880. Gem. Giro G 1000.
Abonnementen kunnen met elk nummer Ingaan, doch alleen tegen het einde van een jaargang, na opzegging vóór 1 December, worden beëindigd.
8 OCT.
1938
SOMBERE VOORUITZICHTEN
NEGEN dagen geleden waande men zich op
den rand van den afgrond het lijkt al
weer weken geleden. Langzaam
demobiliseeren de verschillende mogendheden; de rust
keert weer. Europa komt tot bezinning en op den
vredesroes is een kater gevolgd, waarvan men de
symptomen elders in het aftreden van Duff Cooper
kan waarnemen, ten onzent in den bezadigden, ja
pessimistischen toon van vele dagbladen, die zich
de vorige week aan juichende lofkreten te buiten
zijn gegaan. Steeds breedere kringen vragen zich
bezorgd af, of voor den vrede van München niet een
te hooge prijs is betaald. Steeds breedere kringen
zien in, dat Tsjechoslowakije als bolwerk der
democratie reddeloos verloren is en dat Duitschland
tegen geringe offers een kostbare overwinning heeft
behaald. Was een oorlog niet tóch beter geweest?
dat is de vraag die menigeen zich, zij het bedeesd,
stelt. Het komt ons voor dat het stellen van deze
vraag onjuist is. Waartoe een oorlog ons geleid had,
weet niemand. Hitler is het resultaat van Versailles
wat zou wel het resultaat van een eventueel
tweede Versailles zijn? Wanneer dit blad bepleit
heeft, dat de democratische mogendheden voet bij
stuk moesten houden, kwam dat dan ook niet uit
den wensch voort, zoo spoedig mogelijk een nieuwen
wereldoorlog te zien losbarsten, waarin het Derde
Rijk alleen zou staan integendeel: deze houding
was gevolg van de opvatting, dat de vrede slechts
waarlijk bevorderd zou worden, wanneer het recht
zich tegenover de macht zou handhaven, n gevolg
van de overtuiging, sindsdien door menig feit beves

tigd, dat Duitschland tegenover een gesloten front van
democratische mogendheden nimmer zou hebben
doorgetast. Erkent men dat Chamberlain den vrede
heeft gered, dan staat men zwak met alle protesten
tegen den prijs die hem afgedwongen is. Slechts
wanneer men van den beginne af aan op het standpunt
heeft gestaan dat hier geen concessies noodig waren
en dat Chamberlain den vrede dus niet heef t gered,
maar heeft bedorven slechts dan mag men zijn
gedragslijn aan scherpe critiek onderwerpen. Laat
ons hierbij dit erkennen: dat Duitschland niet zou
doortasten, was, hoe waarschijnlijk ook, niet
absoluut-zeker. Door voet bij stuk te houden,
hadden de democratische mogendheden dus het
risico op zich genomen, dat een wereldoorlog tóch
zou uitbreken. Zij, die dit risico wilden aanvaarden,
bevonden zich in het goede gezelschap van den be

zadigden Londenschen Economist". Thans echter is
men door den loop der feiten gedwongen tot de
conclusie dat de regeeringen van Frankrijk en
Engeland ook dit risico niet aangedurfd hebben.
Waarom ?

DE vredeswil van deze beide regeeringen is niet' de
eenig mogelijke, laat staan de eenig juiste ver

klaring. Er zijn ook reëele factoren geweest die de
houding van Daladier en Chamberlain bepaald
hebben. Reeds vaak is er op gewezen dat het in
strategisch opzicht uiterst moeilijk voor Frankrijk
ware geweest, Tsjechoslowakije te helpen. Men
wint den strijd niet door een stellingsoorlog aan
weerszijden van den Rijn, maar uitsluitend door
een offensief. Of de Siegfried-linie op den duur het
offensief van het Fransche leger zou hebben tegen

gehouden, is de vraag. Dat dit offensief den aanvaller
aanstonds honderduizenden dooden zou hebben
gekost, is vrijwel zeker. De Fransche regeering had
bovendien moeten samenwerken met de regeering
van de Sowjet-Unie iets waarop Bonnet die over
intieme verbindingen met de haute finance"
beschikt, niet gebrand was. Voor deze samenwerking
voelden de Engelsche conservatieven al evenmin.
Het is merkwaardig hoe weinig gewicht de stem van
Rusland in de geheele Sudeten-affaire heeft gehad.
Hier ligt ook, naar het ons voorkomt, het geheim
van Hitler's succes. Hij heeft het Chamberlain
immers ronduit gezegd: Versla me maar dan
krijgt ge een communistisch Duitschland. Hebt ge
• dat liever ?" Is het verwonderlijk dat de ondernemer
en Engelschman Chamberlain geen risico's heeft
willen nemen? Trouwens, er waren ook andere
factoren waarmee hij rekening moest houden. Het
Dominion Zuid-Afrika had zich, ondanks sterke
pressie uit Londen, niet solidair verklaard en de
machtige Congres-partij eischte in ruil voor de
L. de Jong
te verstrekken hulp, den dominion-status voor de
kolonie Britsch-Indiëop. Het was de Engelsche
regeering voorts bekend dat Japan op het punt
stond de Britsche belangen in China steviger aan te
pakken. Ten slotte is de toestand in Palestina de
afgeloopen maanden steeds dreigender geworden:
Engeland zou in een tweeden wereldoorlog het
contact met de Arabische wereld kunnen verliezen.
Dat alles zijn punten die men bij de beoordeeling
van de houding der Britsche regeering in het oog
dient te houden. Het Britsche Rijk dat, tusschen
haakjes, minder Engelschen telt dan er Duitschers
op de wereld zijn is een machtig, maar vooral ook
een teer organisme. Het wordt bespoeld door alle
oceanen. Het wordt op verschillende punten be

dreigd door de geconcentreerde kracht van vol

keren, die minder universeele belangen moeten ver

dedigen door Japan in het Verre Oosten, door
Italiëin de Middellandsche Zee, door Duitscland
in Europa. Dat zijn omstandigheden die het voeren
van een fiere, principieele staatkunde uiterst
moeilijk maken. Elke conservatieve politiek deze
kan, dat heeft Macdonald aangetoond, ook door
Labour gevoerd worden is een politiek van het
compromis. Zij ontwijkt den strijd: zie China.
Zij zoekt de bemiddeling: zie Spanje. Zij deinst
voor geen partiëelen nederlaag terug: zie Tsjecho

slowakije	Het woord nederlaag" is niet te
sterk, want Tsjechoslowakije i's verloren, met of
zonder Benesj. Daar helpen geen Engelsche
leeningen aan.

DE weg naar den Balkan ligt daarmee open
voor Duitschland. Dat is het eerste en onmid

dellijke gevolg van de capitulatie van Tsjechoslo

wakije. Het komt ons voor, dat de tactiek van
Duitschland wat Zuidoost-Europa betreft, op een
nauwkeurig overwogen, reeds jaren geleden opge

steld plan berust: bindt deze landen economisch,
dan bindt ge ze op den duur tevens politiek. Londen
en Parijs hebben in het begin van dit jaar tot hun
schrik geconstateerd, dat Duitschland in vier jaar
tijds verreweg de eerste leverancier en afnemer is
geworden van alle Balkan-staten. Hongarije en
Bulgarije zijn voor de helft, Turkije en Zuidslavi
voor een derde, Griekenland en Roemeniëvoor een
kwart van hun export op Duitschland aangewezen.
Engeland en Frankrijk hebben geprobeerd, het
Derde Rijk uit deze machtspositie te verdringen.
Turkije kreeg een enorme leening. De
crediet-aanvragen van Griekenland, Roemeniëen Bulgarije zijn
nog in behandeling. Ook wilden de Engelsche en
Fransche regeeringen den aankoop van Balkan

producten stimuleeren. Het effect van dit finan

cieel en economisch contra-offensief is door Mün

chen bedorven. De Balkan weet, dat hij voortaan
van Duitschland en Italiëafhankelijk is.
Reichsminister Funk reist er van de eene residentie naar
de andere en haalt de economische banden met
succes nauwer aan. In landen als Hongarije, Roe

meniëen Zuidslaviëdoen de nationaalsocialisten
zich voor als de bevrijders van den
half-verpauperiseerden boerenstand. Hun ideologische en
practische propaganda heeft er steeds meer succes. Om
n voorbeeld te noemen: in drie jaar tijds heeft de
I. G. Farbenindustrie door middel van een neven

onderneming die de teelt van uit Mandsjoekwo
overgebrachte soja-boonen bevordert, tweehonderd

duizend Roemeensche boeren aan zich gebonden.
Wie verder ziet dan het oogenblik, mag een
Grootduitsch Rijk, dat zich van Emden tot Sofia uitstrekt,
dan ook niet langer tot de onmogelijkheden rekenen,
zeker niet wanneer hij in het oog houdt in hoe korten
tijd de zelfbewuste en actieve Tsjechoslowaaksche
republiek niedermanövriert" is. Dit Grootduitsch
Rijk zou in economisch opzicht een sterke eenheid
vormen. Het industrieele en het agrarische deel
zouden elkaar op welkome wijze aanvullen. Het
tegenwoordige Duitschland zou van zijn
petroleumtekort af zijn Roemeniëexporteert twee maal
meer van deze onmisbare vloeistof dan Duitschland
importeert en zou over een belangrijk koren

overschot beschikken. Dat bij deze krachtige ex

pansie van het Derde Rijk de belangen van Itali
op den duur in het nauw zullen komen, is vrij waar

schijnlijk. Geen nood er zijn nog altijd Fransche
koloniën, die als schadeloosstelling dienst kunnen
doen. Dat de Drang nach dern Osten" tenslotte
ook tot een botsing tusschen Duitschland en de
Sowjet-Unie zal leiden, wordt door de machthebbers*
van deze beide landen reeds openlijk toegegeven.
Gelukkig voor de gemoedsrust van den
Rijkskanselier woont ook in de Oekraïne een kleine
Duitsche minderheid en van het bestaan van een
door Berlijn gesubsidieerd Oekraïnisch legioen
heeft Nederland zich ten tijde van den
Rotterdamschen moord op overste Konovalec kunnen over

tuigen. Het tafreel dat wij hier ontrollen Duitsch

land en daarmee het nationaal-socialisme heer

schend over geheel Centraal- en Zuid-Oost-Europa
is weinig bemoedigend. De waarheid, hoe bitter
ook, mag echter niet verbloemd worden. Het
Pruisisch militarisme is ten koste van tien millioen
dooden verslagen. Duitschland heeft den wereld

oorlog verloren. Twintig jaar later is het op weg de
niet behaalde overwinning zonder oorlog in de wacht
te slepen. Een wonderbaarlijke prestatie laat
ons dit rustig erkennen, ook, neen juist als demo

craten.

DE democratie" is op het gebied der
buitenlandsche politiek altijd een twijfelachtig
begrip geweest. Twijfelachtig, in zooverre de op
dat terrein zoo al niet noodzakelijke, dan toch
gebruikelijke methoden geheime diplomatie e. d.
met elke ware democratie in strijd zijn. De
regeeringen beslissen over de hoofden der onder

danen heen. Wil men echter desondanks van de
democratische" mogendheden spreken, dan dient
men te erkennen dat deze Frankrijk en Engeland
vooraan en met hen de democratische gedachte
een nederlaag van onberekenbaar ernstige gevolgen
hebben geleden. De gevolgen, voorzoover het de
buitenlandsche verhoudingen aangaat, worden lang

zamerhand duidelijk. Zij laten zich, wat de
binnenlandsche verhoudingen betreft, voorshands slechts
raden raden met groote en diepe bezorgdheid.
De wereld staat, allen goedwillenden verklaringen
ten spijt, aan den vooravond van een versnelden
bewapeningswedloop, die de reeds hier en daar
merkbare verbetering in de conjunctuur zal stimu

leeren. De regeering van het Derde Rijk slaagt er in,
dezen bewapeningswedloop te financieren door
vergrooting van de jaarlijksche productie en rela

tieve verlaging van het levenspeil der bevolking.
Dit stelt haar in staat een groeiend gedeelte van den
arbeid te besteden aan improductieve werken,
gelijk de bewapening. Dit geeft haar tevens een
steeds grooteren voorsprong op andere landen, die
industrieel niet verder ontwikkeld zijn maar waar
de jaarlijksche productie door korteren werktijd
kleiner en waar het levenspeil hooger is. Het is dan
ook geen wonder dat in deze andere landen, die het
Derde Rijk toch willen bijhouden of voorbijstreven,
de neiging ontstaat om van dezelfde middelen
gebruik te maken. De macht van het staatsapparaat
is de laatste jaren in landen als Engeland en Frank

rijk belangrijk gegroeid niet altijd ten bate van
de democratie, wanneer men ziet dat de Engelsche
eerste minister zijn parlement eenvoudig voor vol

dongen feiten stelt	en wat voor feiten ! en dat
de Fransche Kamer slechts bijeenkomt om na een
korte zitting weer uiteen te gaan. Deze allerwege
merkbare tendenz tot verzwakking van de democra

tie, ook in het binnenland, zal, naar wij verwachten,
door de conferentie te München en haar gevolgen
afgezien nog daarvan dat de verschillende
regeeringen in toenemende mate de luimen van het
nationaalsocialistische Duitschland zullen gaan
ontzien belangrijk versterkt worden. Het overi

gens onschuldige bericht, dat de gemeenteraad van
het Belgische Schaerbeek de Algemeene
Kiesrechtlaan" herdoopt heeft tot , ,Neville
Chamberlainlaan" mag men in dit wijdere verband sym

bolisch noemen.
PAG. 3 DE GROENE No. 3201

</text>
<image timestamp="2002:10:02:19:30:18.00" size="251501">D100092A.TIF</image>
</page>
</document>
