<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381001</Datum>
<Pagina>6</Pagina>
</fields>
<page>
<pagenumber>1</pagenumber>
<text>
r-»"
IC»,
KANTTEEKENINGEN
'i
l
De situatie
CHAMBERLAIN, Daladier, Hitler en
Mussolini hebben Donderdag j.l. te München ge

confereerd en gelijk wij verwacht hadden,
is nu de voor velen bevredigende oplossing voor de
Sudetenquaestie gevonden. Bevredigend voor velen
niet voor allen. Bevredigend voor Hitler: hij
krijgt wat hij verlangd heeft. Bevredigend voor
Mussolini: hij komt niet voor de keus te staan,
Berlijn bij te springen met een verloren oorlog
voor oogen ofwel de as te verloochenen, zich eerst
neutraal te houden, en zich dan bij Frankrijk en
Engeland aan te sluiten. Dit dilemma wordt hem
bespaard. Hij mag zich integendeel tooien met het
aureool van den vredesengel met een stevige
leenirig voor de exploitatie van het nog steeds
halfveroverde Abessyniëin het verschiet. Bevredigend
voor Chamberlain: de Engelsche conservatieven
hadden niets te winnen bij een nederlaag van
Duitschland en het Britsche Rijk zou door een
wereldoorlog alleen maar verzwakt kunnen worden.
Bovendien beschouwt Chamberlain het thans be

reikte accoord als een eersten stap op den weg naar
de pacificatie van Europa, het doel in verleden,
heden en toekomst der Engelsche politiek. Minder
bevredigend is, naar het ons voorkomt, de oplossing
voor Daladier. De sterke bondgenoot
Tsjechoslowakije is onherroepelijk verzwakt. Het Fransche
verdedigingsfront in Centraal-Europa • wordt opge

rold. De alliantie met Rusland verzwakt in
beteekenis, ook omdat de Sowjet-regeering zich allerminst
enthousiast zal betoonen over de uiteindelijke
regeling. Gevolg is, dat Frankrijk vooreerst in toe

nemende mate op Engeland aangewezen is, dus een
minder zelfstandige politiek kan voeren. Wanneer
men het geheel overziet, komt Frankrijk belangrijk
verzwakt uit deze crisis te voorschijn. En of de
oplossing bevredigend is voor Tsjechoslowakije?
Wij betwijfelen het. Wanneer deze staat alleen maar
enkele millioenen lastige onderdanen kwijt was,
zou het zich nog bij het resultaat van München
kunnen neerleggen. Erger is dat het land economisch
geheel wordt ontwricht en strategisch tot gedeel

telijke machteloosheid veroordeeld. Op zichzelf
teekent het feit dat de eerste ministers van Engeland,
Frankrijk en Italiëin München om gehoor moeten
verzoeken, al de belangrijke versterking in de
internationale positie van Duitschland. Slechts
weinigen zullen enkele jaren geleden een bijeen

komst als deze voor mogelijk hebben gehouden.
Wij meenen dat de oplossing der Sudetenquestie
noch de laatste noch de geringste concessie zal
zijn waartoe Engeland en Frankrijk gedwongen
zullen worden. De vrede is gehandhaafd een
sombere vrede met sombere vooruitzichten.
Trouwens, ook de liquideering van het
Sudetenvraagstuk zal nog tal van strubbelingen met zich
brengen.
Tsjechoslowakije
DE afscheiding van het Sudetenland beteekent,
als niet alle teekenen bedriegen, den
economischen ondergang van Tsjechoslowakije. Het
Sudetenland is het bij uitstek industrieele gebied,
waaraan het agrarische centrum landbouwproducten
leverde. Deze belangrijke markt gaat verloren. Meer
nog. De middenstand groothandelaren, verzeke

ringsmaatschappijen, bankinstellingen etc. etc.
die met het industriegebied in verband staat, leeft
in steden als Praag en Brünn. Deze middenstand
verliest zijn geheele economische basis en heeft den
ondergang voor oogen. Op zichzelf afgezien nog
van deze indirecte economische gevolgen is al het
verlies der belangrijkste industriestreken een on

noemelijk verlies. Slechts een gedeelte van de zware
en chemische industrie blijft behouden, alsmede
enkele steenkolenmijnen en hoogovens in de nabij

heid van Praag. Maar de geheele zware industrie
van de Noordgrens en het buitengewoon belangrijke
industriegebied bij Moravisch Ostrava aan de
Zuidpunt van Silezië, moet Tsjechoslowakije aan Duitsch

land afstaan. En, volgens de besluiten van München,
zonder eenige schadevergoeding. Het land wordt
voorts practisch ontmanteld. De Tsjechen mogen nu
volgens de regeling hun derde en een gedeelte van
hun tweede verdedigingslinie handhaven. Beide ver

dedigingslinies zijn echter weinig waard geworden
doordat de Duitschers met een snelle doorbraak van
Oostenrijk en Siliziëuit in de richting van Brünn
het Tsjechisch gebied kunnen afknijpen van de rest
van het land. Alle verbindingen met andere staten
zouden door een dergelijke doorbraak verloren gaan,
ook de verbindingen met het naar Slowakije over

geplaatste deel der Skodawerken. Afgezien nog daar

van dat Duitschland, wanneer het wil, ook in
vredestijd den handel van het zwaarbeproefde land
door middel van een doorvoer-verbod zoo niet ge

heel, dan toch grootendeels kan stopzetten. De vaart
op de Elbe, de verbindingslijn Praag—Hamburg, is
thans reeds verboden. En in al deze concessies moet
Tsjechoslowakije berusten.... Weinig landen zul

len ooit zoo zware en zoo weinig geapprecieerde !
offers voor den vrede hebben moeten brengen.


Spanje
DE oorlog in Spanje is door de gebeurtenissen
van de laatste drie maanden sterk op den
achtergrond geraakt. Het strategisch evenwicht dat
tusschen de strijdende partijen schijnt te zijn ont

staan, maakt den oorlog voor een wijder publiek niet
langer interessant. Luchtbombardementen en
infanterie-aanvallen wisselen elkaar af, zonder dat noch

tans Burgos of Barcelona een beslissende overwin

ning behalen. Castellon is nog steeds niet veroverd
en Franco is er niet in geslaagd, het aan den Zuid

oever van de Ebro verloren gebied te herwinnen.
De republikeinsche infanterie wordt van maand
tot maand geoefender en ook in de lucht zijn de
republikeinen thans dikwijls hun vroeger
overmachtigen tegenstander de baas. De terugtrekking der
buitenlandsche vrijwilligers stokt. Franco maakt
weinig haast. Een hoog Londensch ambtenaar is nu
naar Spanje vertrokken om de details van het plan
met hem te bespreken. Negrin heeft in de vergade

ring van den Volkenbond verklaard, dat zijn regee

ring, afgezien van wat de regeering van Franco deed,
alle buitenlanders uit den dienst zou ontslaan. Een
bewijs van goeden wil ongetwijfeld. Aan den
anderen kant is het echter bekend, dat Barcelona de
buitenlandsche vrijwilligers strategisch niet meer
zoo noodig had en hen politiek vaak te extremistisch
achtte. Hoe het ook zij Franco heef t het voorbeeld
van zijn tegenstander niet nagevolgd. Hij heeft inte

gendeel den laatsten tijd weer herhaaldelijk verster

kingen uit Italiëontvangen. Daar hij meer dan de
regeering te Barcelona op buitenlandsche hulp is
aangewezen, was de gespannen toestand in
CentraalEuropa een groot voordeel voor de republikeinen.
Zij hadden tijd om de defensie efficiënter te
organiseeren. De regeering Negrin is nu, o.i. niet ten
onrechte bevreesd, dat de versterking van de
Duitsche positie in Midden-Europa, het voor Itali
noodzakelijk zal maken om Franco binnen korten
tijd door middel van interventie op grooten schaal de
overwinning te laten behalen.
De oorlog in China
DE spoorweg Kanton-Hankou werd zoo zwaar
beschadigd, dat het voorloopig onmogelijk zal
zijn, er gebruik van te maken. De beteekenis van
dit korte bericht dat in de afgeloopen week ontvan

gen werd, mag niet onderschat worden. De eenige
mogelijkheid voor Tsjang-kai-Tsjek om tegen de
Japanners stand te houden, was gelegen in het
verbeteren, althans het op peil houden van de uit

rusting van zijn legers. Hij kreeg zijn oorlogsmate

riaal hoofdzakelijk via den 'spoorweg
KantonHankou, die dus vooreerst niet meer gebruikt kan
worden. Het staat wel vast dat transporten op andere
wijze onvoldoende zijn hetgeen beteekent dat
de materieele voorsprong der Japansche troepen
voortdurend grooter zal worden. Deze voorsprong
doet zich thans ook geducht voelen: waar de Japan

ners aanvallen, hebben zij op den duur succes,
zij het ook na vaak zeer bloedige gevechten. De
ring om Hankou wordt steeds nauwer. In
NoordChina moeten de Japanners zich weer sterker ver

dedigen tegen de aanvallen der Chineesche
vrijscharen. Het aftreden van den betrekkelijk gema

tigden minister van buitenlandsche zaken Oegaki,
zal den oorlog in China hoogstens verscherpen.
Het incident" wordt wel een bovenmatig
kostbare geschiedenis ! Men kan dit ook afleiden
uit het nieuwe economische program dat de Japan

sche minister van financiën, Ikeda, dezer dagen be

kend heeft gemaakt. Het streven der regeering is,
zoo groot mogelijke fondsen beschikbaar te krijgen
voor den oorlog. De maatregelen die dat doel moeten
bevorderen, zijn negatief en positief. Negatief: ver

laging van het levenspeil, stichting van een surro

gaten-industrie, en bezuiniging op alle
staatsuitgaven, behalve de militaire. Positief: vergrooting
van den uitvoer, vergrooting van de binnenlandsche
goudproductie en het plaatsen van uitgebreide lee

ningen op de binnenlandsche markt. Door deze
maatregelen eigent de Staat zich een steeds grooter
gedeelte van vermogen en inkomen der particuliere
burgers toe. Maar wat, indien dezen ge$n bezwaar
daartegen hebben, en integendeel gaarne alles
offeren voor de grootheid van het goddelijke Japan

sche ras? Het Japansch economisch leven staat
allerminst op het punt van instorten. Wij hopen hier
binnenkort uitvoeriger op terug te komen.


Nederland bereidt zich voor
HOEWEL het bekend was, dat de Nederlandsche
regeering reeds geruimen tijd geleden maat

regelen genomen had met het oog op den inter

nationalen toestand, kan men toch niet beweren,
dat het tempo waarmee men zich hier te lande op
gen eventueel gewapend conflict voorbereidde, te
vergelijken was met de snelheid van optreden in
andere landen.. Duidelijk spreekt uit deze relatieve
traagheid waarop wij onzerzijds hier geen aan

merking zouden willen maken de overtuiging
van onze regeering dat Nederland in een tweeden
wereldoorlog wederom neutraal had kunnen blijven.
Minister-president Colijn heeft hierop in zijn met
spanning aangehoorde, sobere redevoering van
Woensdag j.l. duidelijk gezinspeeld. Duitschland zou
zijn legers nu niet naar het Westen, maar naar het
Zuid-Oosten sturen. In die omstandigheden kon
ons land in letterlijken en figuurlijken zin buiten
schot blijven. Het lijkt ons niet onwaarschijnlijk dat
de regeering ook van andere zijde de mededeeling
heeft ontvangen dat onze neutraliteit zou worden
gerespecteerd. Minister-president Spaak van Belgi
meende al even optimistisch te kunnen zijn en Belgi
een tweeden wereldoorlog te kunnen besparen.
Inmiddels heeft Den Haag nog een groot aantal,
ten deele vrij vér-strekkende maatregelen getroffen,
waarvan uitstel te groot risico met zich bracht.
De grenswacht is belangrijk versterkt en er zal
energiek worden opgetreden tegen het hamsteren.
Terecht: onvermogende lieden zijn niet bij machte
voorraden in te slaan en zouden straks, wanneer het
oorlog zou zijn, te lijden krijgen van de prijsstijging,
waartegen anderen zich tijdig hadden beveiligd.
Ook is een reeks uitvoerverboden uitgevaardigd.
Tenslotte is een raad van economische defensie
opgericht, bestaande uit hoofdambtenaren, die be

last is met de coördinatie van de reeds getroffen en
nog te treffen maatregelen. Het verdient wellicht
aanbeveling om dezen raad, ook wanneer de
politieke hemel weer geheel is opgeklaard, in stand
te houden. Aan de luchtbescherming is verhoudings

gewijs weinig aandacht besteed. Wij verwijzen in
dit verband naar onzen Open Brief aan den minister
van binnenlandsche zaken, afgedrukt in ons vorige
nummer.
Concentratie van jongeren
VERSCHENEN is het eerste nummer van een
nieuw tijdschrift, geheeten Het Gemeenebest",
met als ondertitel: Maandblad voor het Neder

lands Volksgeheel en tot bevordering van de Volks

gemeenschap". Dit tijdschrift staat onder redactie
van een twaalf jongeren" hun leeftijd schommelt,
hebben wij het wel, tusschen vijf-en-twintig en
veertig jaar van verschillende politieke richting.
Wij telden drie sociaal-democraten, drie katho

lieken, twee linksche en twee rechtsche christelijken
alsmede twee agrariërs" onder hen. Wat deze
jongeren verbindt en tot samenwerking heeft ge

bracht, is hun democratische overtuiging en zin
voor sociale gerechtigheid. Het spreekt van zelf dat
zij elk afzonderlijk hun democratische overtuiging
anders zullen fundeeren en dat er menig verschil
van meening onder hen zal bestaan over de middelen
waarop de sociale gerechtigheid het best in de
practijk kan worden gebracht. Dat dit, vaak diepgaande
verschil in opvatting hen niet verhinderd heeft het
gemeenschappelijke in hun denken en streven op den
voorgrond te stellen, is een reden tot vreugde. Deze
vorm van samenwerking kan uitermate vruchtbaar
zijn voor ons land, met name wanneer de groep die
zich hier vereenigd heeft, ook buiten het academisch
milieu treedt, waarbinnen zij werd gevormd de
twaalf redacteuren bezitten tezamen veertien univer

sitaire titels en graden Het eerste nummer van
hun tijdschrift bevat een principieel-katholieke be

schouwing van Geert Ruygers, De crisis in de cul

tuur", een studie van Mr. W. Verkade over Scheids

lijnen in het Nederlandse volk" een daarbij aanslui

tend artikel van Ds. A. M. Brouwer over Volks

opvoeding" alsmede een drietal boekbesprekingen.
De biografische mededeelingen betreffende de
auteurs zijn, hoe practisch ook, ietwat pretentieus.
Een abonnement op het tijdschrift kunnen wij
van harte aanbevelen. De uitgever is H. D. Tjeenk
Willink en Zn. te Haarlem.
PAG 6 CE GROENE No. 3200

</text>
<image timestamp="2002:10:02:19:04:08.00" size="277633">D100091T.TIF</image>
</page>
</document>
