<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381022</Datum>
<Pagina>7</Pagina>
</fields>
<page>
<pagenumber>1</pagenumber>
<text>
LEVEN EN BEDRIJF VAN LOUIS PASTEUR
Louis Pasteur


Bij Het vijftigjarig bestaan

van het Instituut Pasteur

DE negen-en-twintigste October zal een belang

rijke dag zijn voor de wetenschappelijke
wereld in het algemeen, de Parijsche in het
bijzonder: een halve eeuw geleden werd het eerste
Pasteurinstituut in gebruik genomen en de Sociét
de Biologie zal in plechtige zitting dit feit herdenken.
Ongetwijfeld zal een belangrijk deel der redevoerin

gen, waarin de Franschen zoozeer behagen scheppen,
gewijd zijn aan de nagedachtenis van hem, wiens
levenswerk in dit feit zijn bekroning vond: van
Louis Pasteur, de trots van Frankrijk, de weldoener
der menschheid.
Wat heeft hij, zoon van een eenvoudig arbeider
uit de Jura, niet tot stand gebracht en onder welke
omstandigheden l
In 1848, vijf-en-twintig jaren oud, trekt hij voor
het eerst de aandacht door zijn fraai onderzoek
over de betrekkingen, die kunnen bestaan tusschen
den kristalvorm, de scheikundige samenstelling
en bepaalde phsysische eigenschappen van een stof.
Tien jaren later, nadat hij als hoogleeraar in de
scheikunde aan de Universiteiten te Straatsburg en
Rijssel deze problemen nader had bestudeerd en
zich tot nieuwe had gewend, spreekt hij als zijn
meening uit, dat de gisting niet een zuiver schei

kundig proces is, waarbij zooals de groote
Liebig meende het werkzame ferment uit eiwitten
ontstond, maar levensuiting is van microscopisch
kleine wezens in de vergistende vloeistoffen. Ver

volgens maakt hij een eind aan de eeuwenlange
twistvraag, of levende wezens uit doode stof kunnen
ontstaan, om dan, na vijf- jaren van ingespannen
arbeid, middelen aan te geven teneinde de ziekten
der zijdewormen effectief te bestrijden, een werk,
waardoor een van de belangrijkste industrieën
van zijn vaderland van den ondergang wordt gered.
In de zeventiger jaren gaat hij meer en meer de
beteekenis van microben als ziekteverwekkers bij
mensch en dier inzien en het is voornamelijk aan
zijn initiatief te danken, dat het belang van de
antisepsis den geneeskundigen duidelijk wordt en
aldus aan de wanhopig groote sterfte na operaties
en bevallingen een einde komt. Verontrust over de
slachting, welke het miltvuur onder het vee aan

richt, weet hij de bacil te isoleeren, op kunstmatige
voedingsbodems zooals bouillon te kweeken
en vervolgens door verhitting te verzwakken,
zoodat een inspuiting van een verzwakte cultuur,
een vaccin, slechts lichte ziekteverschijnselen geeft,
maar tegelijkertijd onvatbaarheid voor de anders
doodelijke aandoening tengevolge heeft.
En dan de apotheose van een schitterende
wetenschappelijke loopbaan vindt hij na
tallooze proefnemingen het zekere middel, om te
voorkomen dat de verschrikkelijke hondsdolheid
uitbreekt bij hen, die door een dollen hond, kat of
wolf zijn gebeten!
Ieder ander zou reeds met trots op zijn werk
mogen terugzien, indien hij n van deze ontdek

kingen de zijne mocht noemen Pasteur, de
chemicus, bracht echter tevens in de biologie en de
geneeskunde een revolutie teweeg, zonder dat hij
in deze vakken een opleiding genoten had of kon
beschikken over een goed ingericht laboratorium.
Als hij, in 1857, benoemd wordt tot administra

teur van de Ecole Normale Supérieure te Parijs,
worden hem goedgunstig twee zolderkamers afge

staan. Later verhuisde hij naar een ander gedeelte,
waardoor zijn bescheiden werkruimte verdubbeld
werd en hij een broedstoof, noodzakelijk voor zijn
onderzoekingen, onder een trap een plaatsje kon
geven, dat op de knieën kruipend te bereiken was.
Tenslotte werd hij zoozeer door de gebrekkige
installatie in zijn werk belemmerd, dat hij in een
brief aan Napoleon III, die zijn experimenten met
belangstelling volgde, op den bouw van een nieuw
laboratorium aandrong. Zijn voorstel werd aan

genomen, hij maakte reeds groote plannen maar
helaas, op het laatste oogenblik kwam het bericht,
dat het ministerie de noodzakelijke credieten niet
toe kon staan. Verontwaardigd over het feit, dat
terzelfder tijd de bouw van de Opera millioenen
verslond, zond hij een artikel naar den Moniteur,
het officieele dagblad, dat opneming weigerde,
zoodat hij Het Budget van de Wetenschap" als
brochure moest uitgeven. Hij herinnerde eraan, hoe
Claude Bernard, de groote physioloog, in een be

dompt locaal zijn werk moest verrichten, hoe het
scheikundig laboratorium aan de Sorbonne in een
kelder, een meter onder straatniveau, was onder

gebracht, en dat tegelijkertijd in Berlijn, in
Bonn, in Petersburg, in Engeland, in Amerika van
staatswege groote en nieuwe laboratoria worden
opgericht. Vurig patriot als hij is, voorziet hij, dat
Frankrijk de leidende positie in de experimenteele
wetenschappen zal moeten afstaan, tenzij er een
einde komt aan de onverschilligheid der regeering.
Zijn protest had succes en hij kreeg, in 1868, de
beschikking over zestigduizend francs, waarmede
hij aan de rue d'Ulm, een bescheiden laboratorium
kon laten oprichten, dat bij het beleg van Parijs,
tijdens den Fransch-Duitschen oorlog, gedeeltelijk in
puin werd geschoten.

ZOO heeft Pasteur jarenlang moeten werken
onder omstandigheden, die een volledige ont

plooiing van zijn geniale vermogens in den weg
stonden, en eigenlijk komt de verandering pas na den
gedenkwaardigen zesden Juli van het jaar 1885, als
de kleine Joseph Meister, die twee dagen tevoren
door een dollen hond was gebeten, door een wan

hopige moeder naar Pasteur's laboratorium wordt
gebracht. In Pasteur ontspint zich de zware twee

strijd, of hij zijn methode ter voorkoming van de
hondsdolheid, welke bij honden zoo voortreffelijk
werkt, ook bij menschen mag toepassen. Bestrijders
van de vivisectie hebben het fabeltje in de wereld
gebracht, dat Pasteur een hardvochtig man was,
een dierenbeul. In werkelijkheid zag hij er al tegen
op een dier een onderhuidsche inspuiting te geven
en hij ging slechts tot deze en andere ingrepen over,
omdat er geen andere mogelijkheid bestond en
nog bestaat! om de ziekten volkomen te
bestudeeren. Zoo was ook in dit geval de verantwoorde

lijkheid groot, de beslissing moeilijk, maar tenslotte
waagde Pasteur de belangrijke stap en paste de
nieuwe behandeling op het jongetje Meister toe.
Dagen van ondragelijke spanning volgden einde

lijk bleek, dat hij gered was ! Sindsdien kwamen van
heinde en ver, eerst alleen uit Frankrijk, later uit
alle deelen der wereld Rusland, Engeland,
Amerika zij, van wie Pasteur de eenige redder
kon zijn.
Het prachtige succes, dat in de statistieken
duidelijk tot uiting kwam, deed zijn grooten roem
nog toenemen en nu gingen regeering en volk pas
inzien, dat een betere huisvesting van Pasteur's
laboratorium voor Frankrijk een eerekwestie was.
Enthousiasme maakte zich van ieder meester, entoen
eenmaal de officieele mededeelingen betreffende de
Souscription publique", de nationale geldinzame

ling voor een Pasteurinstituut, bekend waren
gemaakt, stroomde het geld van alle kanten
binnen.
De Fransche Kamers voteerden tweehonderd

duizend francs, de Russische Tsaar en de Keizer
van Braziliëschonken elk honderdduizend. De
Elzas, gescheiden van het moederland en verdrukt
door de Duitschers bracht drie-en-veertig duizend
francs bijeen trotsch, de eerste patiënt geleverd
te hebben, die van Pasteur's groote werk kon
profiteeren.
De architecten Petit en Brébant verklaarden,
geen honorarium voor het ontwerpen van de bouw

plannen aan te willen nemen, en de metselaars
besloten ook 's Maandags te werken, opdat het
instituut zoo spoedig mogelijk voltooid kon worden.
De Parijsche artistenwereld organiseerde in de
groote feestzaal van het Trocadéro een grandioos
feest. Het succes was overweldigend: een
symphonieorkest voerde de populaire werken van Massénet,
Saint-Saëns en andere componisten uit en tenslotte
besteeg Gounod-zelf het gestoelte, om zijn Ave Maria
te dirigeeren. Terwijl sopranen, violen en harpen
de onsterfelijke melodie vertolkten, zag men, hoe
de kunstenaar zich omdraaide naar den geleerde,
om bij het wegsterven der laatste klanken hem met
beide handen een kus toe te werpen. Onder
oorverdoovende toejuichingen van Tout-Paris" omhelsden
Gounod en Pasteur elkaar!
Het Comité, dat de inzameling organiseerde, wilde
aanvankelijk zesduizend francs voor reclame uit

geven, maar de dagbladen rekenden het zich tot
een eer, gratis alle berichten en mededeelingen op te
nemen. Geen wonder, dus, dat het benoodigd bedrag
verre overschreden werd, en de penningmeester bij
de officieele opening van het groote, nieuwe Insti

tuut Pasteur" meer dan een millioen francs als
overschot ter beschikking kon stellen !

ZOO brak dan eindelijk de veertiende November
1888 aan, de dag, waar Pasteur zijn geheele
leven voor gestreden had de vlaggen wapperden
hoog van het nieuwe laboratorium en van de
omringende huizen, een groote menschenmenigte
verdrong zich in en om de Rue Dutot, waar het
gebouw stond, en met moeite konden de genoodigden
de plaats van bestemming bereiken. Pasteur, die
geen vermoeienis kende, ontving, bijgestaan door
zijn zoon en schoonzoon, de gasten in de groote zaal
van het instituut. Terwijl het muziekcorps van de
Republikeinsche Garde de Marseillaise speelde,
arriveerde Sadi Carnot, de president van de Repu

bliek en het was een ontroerend oogenblik toen
Pasteur het bordes afdaalde, om hem als eerste
welkom te heeten. Honderden geleerden, afgevaar

digden, doktoren, studenten verdrongen zich om
de officieele opening bij te wonen en de redevoe

ringen van Bertrand, den voorzitter van het
stichtingscomité, Grancher, Pasteur's medewerker, en
Christophle, den trotschen penningmeester, aan te
hooren. Luide klonk het gejubel, telkens als Pas

teur's daden werden vermeld, aanzwellend tot een
ovatie, toen de grijsaard het spreekgestoelte wilde
bestijgen, om de aanwezigen, Parijs, Frankrijk,
te danken voor dit prachtige geschenk. Hij kon zijn
ontroering niet meester worden, tranen van dank

baarheid stroomden langs zijn wangen, en hij moest
zijn zoon opdragen de rede uit te spreken, waarin
hij hulde bracht aan zijn leermeesters en mede

werkers, die ook in tijden van de ergste oppositie de
nieuwe ideeën, de Wetenschap, hadden gediend.
Nogmaals trilden de muren van de luide
bijvalsbetuigingen den volgenden dag zaten de werkers
van het Pasteurinstituut weer aan hun schrijftafel
of in de bibliotheek, begonnen zij nieuwe experi

menten en hielden den naam hoog van de instelling
die naar hun aller vriend en voorganger was
genoemd.
Vijf-en-zestig jaren was Pasteur oud, toen het
nieuwe instituut in gebruik werd genomen. Hij
heeft er niet lang in mogen werken. Eind 1894
manifesteerden zich de gevolgen van een ernstig
vaatlijden, en den acht-en-twintigsten September
van het volgend jaar overleed hij in het oude
kasteel te Villeneuve-l'Etang, waar zich de groote
dierenstallen van het Pasteurinstituut bevonden.
Hij had nog het geluk, kennis te nemen van de
groote ontdekking van zijn medewerker Roux,
die er in geslaagd was, een serum te bereiden,
dat de gevreesde diphtherie kon voorkomen of in
zijn gevolgen verzwakken. Aldus aanschouwde
hij den dageraad van een nieuwe therapie, een
nieuw deel der wetenschap: de immunologie, waar
zijn levenswerk de noodzakelijke voorwaarde van
geweest was. De waarde van zijn ontdekkingen
komt misschien het beste naar voren in de uitlating
van een Engelsch geleerde, die na den
FranschDuitschen oorlog verklaarde, dat Pasteur's vondsten
ruim voldoende waren, om de oorlogsschatting van
vijf milliard te dekken, die Frankrijk aan
Duitschland te betalen had.
DR. J. OUDENBOSCH
Met Dampo geen verkoudheid bij groot en klein
want elke verkoudheid geneest er vlug en radicaal mede. Pot 50 cent. Groote doos 3O cent Bij Apothekers en Drogisten.
PAG. 7 DE GROENE N». 3203

</text>
<image timestamp="2002:10:02:20:53:00.00" size="286255">D100093I.TIF</image>
</page>
</document>
