<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380924</Datum>
<Pagina>4</Pagina>
</fields>
<page>
<pagenumber>1</pagenumber>
<text>
De zege der kortzichtigheid
Wie de Goden verderven willen,
slaan zij met blindheid
A. den Doolaard
G
i OOD old Chamberlain !" riep de menigte,
toen de oude Britse premier op Donderdag
15 September het vliegtuig besteeg, daljhem
tot dicht bij Berchtesgaden zou brengen.
De ongeruste menigte juichte, omdat het in het
«hreren vliegtuig een snelle vredesduif zag. Waar

schijnlijk zal de geschiedschrijver anders oordelen.
Het zou mij niets verwonderen, indien hij Chamber

lain zou vergelijken met een der burgers van Calais,
die met de strop om de hals hun overwinnaar de
sleutels der stadspoorten aan kwamen bieden. Maar
terwijl de burgers van Calais, langzaam en waardig
en na het eind van een bittere strijd met het sym

bool van de nederlaag in de hand op de overwinnaar
toeschreden, vloog Chamberlain naar Duitsland
om Hitler inderhaast de sleutels van het Boheemse
kasteel, die hij niet eens bezat, symbolisch in de
schoot te komen leggen ! Een kasteel, waarover hij
geen zeggenschap heeft, te minder nog, omdat zijn
voorgangers zelf de stichtings-oorkonde en vrijbrief
hielpen opmaken en er hun zegel aan hechtten ; een
kasteel, dat toen nog niet belegerd was, nog minder
ingenomen, maar enkel bedreigd.
Zou de menigte op 15 September ook zo gejuicht
hebben, indien zij geweten had, dat Chamberlain
buiten Benesj om Hitler het plebisciet in
SudetenDuitsland aan kwam bieden? En zou zij gejuicht
hebben, indien zij geweten had, dat de oudste staats

man in Europa den grootsten bedreiger van Europa
de integriteit van een gans volk aan de voeten kwam
leggen, in naam van het zelfbeschikkingsrecht ener
minderheid ?
Er is een verontschuldiging voor Chamberlain ;
niet hij heeft deze vliegende aanbieding van het
democratische eerverlies om der wille van den
lieven vrede bedacht; zij stamt uit een Frans brein.
In de afgelopen week vloog ik over Europa, van
Belgrado over Budapest naar Praag, van Praag over
Duitsland naar Parijs. Het vliegtuig vloog hoog,
maar overal waren er gaten in het dikke wolkendek.
Evenzo waren er voor den ingewijde gaten te ont

dekken in het diplomatieke rookgordijn, dat Cham

berlain's vliegtuig over Europa verspreidde. Zie

hier het beeld dat met enige scherpzienig- en scherp

zinnigheid uit de verbrokkelde doorkijk viel samen
te stellen.

Dinsdag 13 September : In Sudeten-Duitsland
wordt zwaar gevochten. De bevolking van Praag
is kalm, de Tsjechoslowaakse regering nog kalmer.
Zij rekent op het gegeven woord der bondgenoten.
Frankrijk heeft de Maginot-linie bezet, de Engelse
Noordzee-vloot vaart uit, Russische legercorpsen
en vliegtuig-escaders, aan wie onder zekere voor

waarden het recht tot doortocht zou worden ver

leend, verzamelen zich aan de Roemeense grens.
De Jougoslavische regering wil neutraal blijven,
hoewel reeds nu honderden vrijwilligers zich op het
Tsjechische gezantschap in Belgrado aanmelden om
het Slavische broedervolk te helpen. De regering
heeft echter besloten Tsjechoslowakije uit eigen

belang en zelfbehoud te steunen, indien Italiëonver

hoopt niet neutraal zou blijven en aan de zijde van
Duitsland de aanval op Tsjechoslowakije daadwerke

lijk zou ondersteunen. De Polen zijn uiterst gereser

veerd tegenover hun westerbuur, en Hongarije, nog
steeds door de weerbare kleine Entente aan drie
zijden omringd, houdt zich rustig. De
afweerkrachten staan sterk, en Duitschland staat alleen
misschien met, misschien zonder Italië.

MAAR dan komt de catastrophe. Men krijgt
angst, gloeiende angst, wonderlijker wijze niet
in Praag, maar in Parijs. Dinsdagavond is er een
persontvangst op het Ministerie van Buitenlandse
Zaken aan de Quai d'Orsay. De heren Mistler en
De Monzie, resp. voorzitter van de Kamercommissie
voor Buitenlandse Zaken en Minister van Arbeid,
geven aan iedereen, die het horen wil te verstaan,
dat Frankrijk wel dwaas zou zijn terwille van de
Tsjechen in de strijd te trekken. Het Franse volk
wenst op deze wijze zijn zonen niet op te offeren,
enz. enz. enz. Men vergeet doodleuk, dat er een
verdrag van 1925 bestaat, waarbij Frankrijk de
grenzen van Tsjechoslowakije garandeert. Het is
nog steeds van kracht, maar krachtiger is de kort

zichtige angst om zelfbehoud. Worden de heren
bevreesd bij de gedachte aan de kwart kubieke meter
zand, die tot woede der Parijse conciërges als be

lachelijke afweer tegen brandbommen op de zolders
is uitgeschept, terwijl men weet, dat in Berlijn be

tonnen gaskelders voor de hele bevolking gereed
zijn? In elk geval is er een soort paniek onder
Frankrijk's leidende staatslieden ontstaan. Zij slaat
over op Bonnet, de Minister van Buitenlandse Zaken
en van hem op Daladier. Daladier stelt zich telefo

nisch met Chamberlain in verbinding en doet het
voorstel het uiterste te wagen om de vrede te redden.
Het erge is, dat het Duitse gezantschap dadelijk op
de hoogte gebracht wordt van het feit, dat in Parijs
met het ophangen van de slappe was is begonnen.
De heer Hitler ontwerpt onmiddellijk het scenario
voor de diplomatieke tekenfilm, die zich in de
komende dagen zal afrollen en waarin iedereen een
weerloze pop is, dansend en gesticulerend naar de
wil van den regisseur.

Woensdag 14 September: De heer Chamber

lain besluit, na overleg met Hitler, per vliegtuig
naar München te vertrekken. Ondertussen wordt
om de eigen aftocht te dekken aan de Parijse
beurs een gerucht uit regeeringskringen verbreid,
dat de Russen zijn omgevallen"; Stalin krabbelt
terug, en daarom Frankrijk ook. De waarheid is
omgekeerd, maar,,vredespolitiek" bestaat nu een

maal uit het aaneenrijgen van omgekeerde waar

heden.
K
e n t e r i n
s
Donderdag 15 September : Om i uur, terwijl
zijn speciale trein van München naar Berchtesgaden
rolt, leest de marionet Heinlein voor de Duitse
radio de proclamatie voor, waarbij de
SudetenDuitsers tot hoogverraad worden aangezet: ,,Wir
wollen heim ins Reich !" Als om 6 uur de onder

handelingen tussen Hitler en Chamberlain beginnen
en de Britse premier over een plebisciet begint, ant

woordt Hitler, dat dit tegen de wil der
SudetenDuitsers zijn zou: ze zeggen immers zelf, dat ze
naar Duitsland terug willen? De heer Chamberlain,
enigszins geschrokken over deze verregaande eisen
beduidt Hitler, dat hij eerst ruggespraak wil plegen,
pakt de nutteloze dossiers, waar Lord Runciman
en zijn staf maanden op hebben zitten zweten, weer
in en wordt bij zijn smadelijke aftocht getroost door
het goedmoedige voorstel van Hitler hem, ouden
man, bij het volgende onderhoud halverwege tege

moet te komen. Tot deze concessie, die voor Hitler
een vliegtochtje van een uur beduidt, is de toekomsti

ge triomfator over Middel-Europa volgaarne bereid.

Vrijdag 16 September: De regering in Praag
heeft door een afkondiging van de krijgswet de
situatie geheel in de hand, maar in regerings- en
journalistenkringen loopt voor het eerst het boze
gerucht: Bonnet heeft ons losgelaten, en Chamber

lain dus ook l" Chamberlain vliegt terug naar
Londen en houdt Kabinetsraad. De Tsjechische
regering voelt zich verraden en verlaten. Het erge
is, dat men weet hoe onder de staatslieden, die dit
verraad goedkeuren, zich ook de heer Blum be

vindt, die vóór Chamberlain's reis, waarbij deze
het plebisciet kwam aanbieden, in de plannen gekend
is en ze heeft goedgekeurd.

Zaterdag 17 September: Chamberlain verzoekt
Daladier en Bonnet naai Londen te komen om
over het slachten van de Tsjechoslowaaksche beer
en de verdeling van zijn huid te beslissen. Terwijl
Hitler een Germaanse slachting wil, zo maar met
de bijl, zijn de democratieën voor een soort ritueel
slachten onder diplomatiek toezicht. Wat de beer
zelf wil, wordt hem niet gevraagd. Hij staat nu
werkelijk alleen, want de Russische kolos is niet be

reid alleen de kastanjes uit het vuur te halen. Ten be

wijze hiervan een merkwaardig feit: de Duitse
militaire attaché, generaal Kesting, die samen met
de andere gezantschapsleden naar Berlijn was terug

gekomen, wordt op order van Goering in een vlieg

tuig gestopt en snel naar Moscou teruggezonden,
om onderhandelingen met Stalin aan te knopen.
Ondertussen sticht Henlein zijn Vrijkorpsen".

Zondag 18 September: Op de dag des Heren
besluiten vier democratische ministers in Londen,
dat zij niet langer huns broeders hoeder zijn: indien
Praag halsstarrig blijft wordt het aan de vernietiging
overgeleverd. Frankrijk geeft zijn bondgenootschap
met Rusland op. Hier triomfeert Chamberlain. Zijn
vrees voor het bolsjewisme was steeds erger dan
zijn smaakvolle antipathie tegen het fascisme.
De weg naar Middel-Europa staat open. Binnen
afzienbaren tijd zijn Jougoslavië, Roemeniëen Polen
aan de beurt. Wanneer de Elzas en Eupen-Malmedy ?
De volkeren voelen hun noodlot aankomen, maar
de regeringen schijnen met blindheid geslagen.
"T\E aartsbisschop van Toledo,
j j kardinaal Goma y Tomas, die
de eerste onderteekenaar was
van het document, waarin een groot
deel der Spaansche bisschoppen openlijk
de partij koos van generaal Franco,
vaardigde thans een boodschap aan de
geloovigen uit, die veel gematigder
klinkt. Het enthousiasme voor den
heiligen oorlog" schijnt wel zeer
bekoeld, want de kardinaal, zich be

roepend op eigen ervaring in het door
Franco bezette gebied, spreekt van
een schijnbare vriendelijkheid ten op

zichte der Kerk" en stelt vast: de
oorlog is een slechte behoeder der deugd,
zelfs de oorlog, die om de hoogste idealen
wordt ondernomen". Niet minder op

vallend was een publicatie, door den
beroemden katholieken schrijver Paul
Claudel, die in de Spaansche aange

legenheden veel voor Franco scheen
te voelen, aan het jongste nummer van
de Nouvelle Revue Fran(aise afgestaan
onder den titel: Le Régime du
Bouchon". Het dagblad De Tijd ver

taalde deze bijdrage in haar geheel.
Wij veroorloven ons uit dit felle
protest tegen de huidige dictatuur

staten enkele kenschetsende passages aan
te halen. Claudel schrijft :
Voor een land is het bezwaarlijk als
het in den persoon van ieder zijner
bewoners, verstoken moet blijven van
een zelfstandige gedachte of een
onafhankelijken wil. Het is bezwaarlijk
voor een totalitair land, als de bevolking,
verlamd, verlaagd en uitgehongerd zich
begint af te vragen of de macht, waaraan
het zijn ziel verkocht, den prijs wel
betaalt	"
,, Wij zijn getuigen van het bedroevend
schouwspel, dat groote landen, die
weleer warme cultuurhaarden geweest
zijn en uitgangspunten van beschaving:
Duitschland, Italië, en waarom ook
Rusland niet, dat ons in den tijd der
Tsaren Dostoyefski, Solovief en
Moussorgski gaf? werden onderworpen
aan een slauernij, eindeloos erger dan
die van eenigen Aziatischen staat der
oudheid.
Landen, waar het verboden is, om

trent de uiterlijke werkelijkheid iets
meer te vernemen dan berichten, gereed

gemaakt door de censuur, een walglijk
mondjevol nieuws, eerst gekauwd door
een ambtenaar !
Landen, waar de kinderen, als in den
tijd der Janitzaren, aan hun ouders
worden onttrokken !
Landen, waar de lichamen, die gere

geld op de hoogte moeten blijven van
de nooden en behoeften der gemeen

schap, stelselmatig worden beknot en
verminkt!
Landen, waar de geschiedenis wordt
vervalscht, de boeken uitgezift of op
den brandstapel geworpen, de leugen
tot leerstuk verheven /"
Deze uitlatingen zijn te meer merk

waardig voegt De Tijd eraan toe
omdat Paul Claudel stereotiep wordt
gehouden voor een schrijver van
rechtsch". Hij spreekt nochtans niet
minder duidelijk dan onlangs Bernanos!
LOSSE NUMMERS
VAN DE GROENE
het nieuwe nummer	20 cent
nummers ouder dan een week . 30 cent
nummers ouder dan 3 maanden 60 cent
(verhoogd met eventueele portokosten)
Wilt U bi| bestelling het verschuldigde
bedrag meteen zenden ? Anders kunnen
wij Uw aanvraag niet In behandeling
nemen!
DE ADMINISTRATIE
PAG. 4 DE GROENE No. 3199

</text>
<image timestamp="2002:10:02:18:28:51.00" size="248989">D1000917.TIF</image>
</page>
</document>
