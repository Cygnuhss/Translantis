<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19380917</Datum>
<Pagina>6</Pagina>
</fields>
<page>
<pagenumber>1</pagenumber>
<text>
i
KANTTEEKENINGEN
Chamberlain en Hitler
MEN moet al meer dan honderddertig jaar
teruggaan, tot de dagen van de samen

komst, die Napoleon en Alexander op een
vlot in de Njemen hadden, om een gebeurtenis te
vinden die te vergelijken is met de besprekingen
die Donderdag op den Obersalzberg gevoerd
zijn tusschen Chamberlain en Hitler. Met dit
verschil intusschen, dat de Keizer der Franschen
en de Tsaar der Russen bijeen kwamen tijdens een
oorlog tusschen beide volkeren, terwijl de Engelsche
premier en de Duitsche rijkskanselier aan de
conferentietafel gingen zitten omdat de oorlog
slechts dreigde. Men heeft dit blijkt uit alles
te Londen het ergste gevreesd. Men was er bang
a contre-coeur in een oorlog meegesleept te worden
die men, het koste wat het kost wilde vermijden. Was
Hitler wel doordrongen van de zekerheid dat
Engeland niet afzijdig zou blijven? Hadden zijn
raadgevers hem voldoende ingelicht? Neen
meende men te Londen. Dan zou Chamberlain het
hem persoonlijk gaan vertellen. Deze bijeenkomst
is een succes voor Hitler. Hij heeft gezegd dat hij
Benesj er wel langs diplomatieken weg onder zou
krijgen en het schijnt hem te lukken. Indien
in het Sudetengebied een volksstemming gehouden
zal worden, zullen de moeilijkheden niet
afgeloopen zijn: wellicht zullen zij dan eerst recht be

ginnen. In geen geval zal Tsjechoslowakije bij de
gevoerde besprekingen zijde spinnen. Er wordt
beslist over zijn lot, formeel niet, maar materieel
wel over het hoofd van zijn regeering heen.
Overigens openen deze besprekingen voor
Duitschland een zeer wijd perspectief. Als precedent zijn
zij van niet te onderschatten beteekenis. Zij kunnen
de inleiding vormen tot een Engelsch-Duitsche
overeenkomst, die niet bij de problemen van
Centraal-Europa halt houdt.

Europa beeft....
DE internationale situatie was in de afgeloopen
week uitermate dreigend. Terecht of ten
onrechte: de stemming van Juli 1914 hing in de
lucht. In den loop van de vorige week had de
situatie zich voortdurend verder toegespitst, in
meer dan n opzicht. De voorbereidende maatrege

len der verschillende regeeringen, zoowel in militair
als in economisch opzicht, volgden elkaar op.
Frankrijk heeft gedeeltelijk gemobiliseerd, een groot
aantal Engelsche oorlogsschepen kruist in de
Noordzee. De Fransche regeering verbood bovendien
den uitvoer van alle belangrijke grondstoffen. De
Engelsche ministerraad die Zaterdag bijeenkwam,
achtte het zenden van een nadere waarschuwing
naar Neurenberg overbodig, maar raadpleegde wel
onverwijld de vertegenwoordigers van de dominions,
die te Genève aanwezig waren ter zitting van den
Volkenbondsraad, waar overigens toen nog slechts
drie staten Rusland, Roemeniëen Letland door
hun minister van buitenlandsche zaken vertegen

woordigd waren. De anderen durfden niet te ver

trekken. Bovenal was het gevaarlijk dat de stemming
in Tsjechoslowakije tot een uitbarsting zou leiden.
Naast een bezadigde redevoering van Benesj stond
een even agressieve als onwaardige rede van
generaal Göring, die velen het ergste deed vreezen.
In deze omstandigheden klampte de wereld zich
vast aan de rede die de Duitsche rijkskanselier
Maandagavond zou houden. De redevoering werd
gehouden en men was even ver als te voren. In
een tusschenzinnetje gaf Hitler zijn fiat aan een
voortzetting der onderhandelingen, maar de toon
tegen Tsjechoslowakije was verontrustend-scherp.
Desondanks kreeg men den indruk dat het partij

congres zélf op verdergaande maatregelen had ge

rekend. Hitler eischte geen referendum dat was
wel aan de Henleinisten toevertrouwd. Maandag

avond en Maandagnacht viel een reeks ernstige
incidenten in Sudetenduitschland voor. De regeering
te Praag trof terstond vergaande maatregelen. Be

langrijke troepencontingenten werden naar de
grenzen gezonden en in de roerigste Duitsche dis

tricten werd de staat van beleg afgekondigd.
Dinsdagmiddag om vijf uur eischten de Henleinisten
de herroeping van deze maatregelen binnen zes
uur: in feite vroegen zij of de Tsjechoslowaaksche
regeering het Sudetenland maar onmiddellijk bliefde
af te staan. Dit ultimatum werd genegeerd. Praag
zette door en het bleef inderdaad aanvankelijk
kalm. Spoedig braken de relletjes opnieuw uit.
Henlein verklaarde dat het program van Karlsbad
niet langer de basis voor de onderhandelingen kon
vormen, maar dat de Sudetenduitschers het recht
moesten krijgen, zélf te beslissen tot welken staat
zij behoorden. Op dat moment greep Chamberlain
in. De conferentie op den Obersalzberg zal binnen
enkele dagen door een tweede gevolgd worden.
De wereld wacht af en in het Sudetenland
stijgt de spanning tot kookhitte. Praag bijt fel
van zich af.

De situatie
ER is, naar het ons voorkomt, weinig onmiddellijk
oorlogsgevaar. Frankrijk en Engeland hebben
zich dermate door hun verschillende verklaringen
vastgelegd, dat de regeeringen van deze landen moei

lijk terug zouden kunnen, ook al wilden zij het.
Een Duitsche overval op Tsjechoslowakije zou
moeten beginnen met een intensief bombardement
der burgerbevolking het is vrijwel zeker
dat hierdoor een algemeen conflict zou uit

barsten, waarbij het Fransche leger, de Engelsche
vloot en de Russische luchtmacht zouden samen

werken. De ronde en openlijke verklaring dat
Italiëten allen tijde zijn as-partner zal steunen,
is uitgebleven. Japan heeft zich beperkt tot een
platonische peroratie tegen den Komintern. In Polen
is de anti-Duitsche stemming sterker geworden;
de ontbinding van het parlement en de aange

kondigde verkiezingen zullen waarschijnlijk een
versterking der pro-Fransche stemming tot gevolg
hebben. Hongarije zal vermoedelijk neutraal blijven;
Roemeniëzal wel de zijde van Rusland moeten kiezen
en bij een aanval op Tsjechoslowakije zou in
Zuidslaviëonmiddellijk een sterke beweging ontstaan om
het Slavisch broedervolk te hulp te komen. Het lag
daarom voor de hand, dat Duitschtand pogen zou
de verzwakking van Tsjechostotvakije, zoo mogetijk
de annexatie van het Sudetengebied te bewerkstelligen,
niet door externen maar door internen druk. De
zin" sit venia verbo ! van de onlusten in
het Sudetengebied was niet de Duitsche troepen
tot onmiddellijke interventie te bewegen, maar veel

eer om de gèheele wereld en met name Engeland
duidelijk te maken dat, wat er ook gebeurt, de
positie der Sudetenduitschers onhoudbaar is. Lon

den moet inzien", zoo redeneerde Berlijn vol ver

trouwen, dat het feit van het samenwonen dezer
twee volkeren een voortdurende bedreiging is voor
den vrede in Europa." Het wordt steeds duidelijker
dat de regeering van het Derde Rijk met deze specu

latie succes heeft gehad. -Vele Tsjechen waren reeds
langen tijd bevreesd voor den prijs dien Londen zou
vragen voor den in de afgeloopen weken verleenden
steun. De stemming te Praag tegen Runciman c.s.
die ostentatief aansluiting bij de meest reactionaire
Henleinisten heeft gezocht, was vrij verbitterd.
Praag was de eenige stad in Europa waar het
nieuws van Chamberlain's bezoek aan Hitler met
groote ongerustheid is ontvangen. Nietten onrechte..
De oorlog in China
DE dreigende berichten uit ons eigen werelddeel
hebben het nieuws over het Verre Oosten van
de eerste pagina, soms zelfs ook uit de gèheele krant
verdrongen. Reden te meer om in het weekoverzicht
den strijd tusschen China en Japan toch nog steeds
objectief een der belangrijkste gebeurtenissen die
zich op deze wereld afspelen niet te vergeten.
Men kan overigens moeilijk beweren dat de berich

ten in de afgeloopen week overmatig duidelijk waren.
De wederzijdsche successen worden herhaaldelijk
tegengesproken, gelijk in een oorlog gebruikelijk is.
Niettemin wil het ons voorkomen dat de Japanners
hun strategische positie weer eenigermate verbeterd
hebben. Aan de Jangtse gingen enkele voor de
Chineezen belangrijke plaatsen verloren, terwijl ten
Noordoosten van Hankou binnen een afstand van
honderdvijftig km. van deze plaats voor Chinee

sche begrippen: zeer dichtbij hevige druk wordt
uitgeoefend op het Chineesche front. Verder naar
het Noorden steken de Japansche troepen de Gele
Rivier over om langs den spoorweg
Peking-Tsjentsjou—Hankou naar laatstgenoemde plaats op te
rukken. Hankou bereidt zich inmiddels met alle
kracht voor op een intensieve verdediging. Meer dan
zevenhonderdduizend man zijn er geconcentreerd.
Hun bewapening is echter minder sterk dan de
Japansche en zal er naar alle waarschijnlijkheid
niet beter op worden daar Japansche vliegtuigen
het verkeer van en naar Kanton den grooten
Chineeschen invoerhaven sterk bemoeilijken. In
Noord-China is het communistische achtste leger tot
het offensief overgegaan, teneinde de troepen van
Tsjang-kai-Tsjek te ontlasten. Of dit offensief
blijvend succes zal hebben, is twijfelachtig. Voor het
oogenblik heeft het de Japanners wel gedwongen
eenige troepenafdeelingen in de richting van Peking
terug te zenden. Te Sjanghai blijft de toestand min
of meer constant. De Chineesche ondernemers wor

den er in toenemende mate door de Japanners
onteigend. De stad zucht onder de groote massa
vluchtelingen. De helft van dezen meer dan
honderdvijftig duizend is inmiddels reeds naar
haar boerderijtjes teruggekeerd, hetgeen voor een
toenemende veiligheid op het door de Japanners
bezette platteland kan pleiten. Vermelden wij ten

slotte nog dat de Chineesche regeering nogmaals den
Volkenbondsraad om hulp heeft gesmeekt. Genève
gaf niet-thuis.


Nogmaals de regeering en de persvrijheid
REEDS twee maal is in dit blad gewezen op de
slappe houding die onze regeering ingenomen
heeft inzake de quaestie van Mevr. Mr. M. van
Meurs-van den Burg, de Warschausche correspon

dente van de Nieuwe Rotterdammer Courant, aan
wie door de Poolsche regeering in April van dit jaar
het verder verblijf ontzegd werd wegens het schrijven
van enkele artikelen, waarvan de objectiviteit
overigens boven allen twijfel verheven was. Er is
reden om op deze zaak terug te komen. Du haut
de sa grandeur" heeft de Poolsche regeering namelijk
onze landgenoote toegestaan naar Warschau terug
te keeren welteverstaan: niet als correspondente.
Dit heette op het departement van buitenlandsche
zaken heuglijk nieuws". Waarlijk: de kinderhan

den zijn niet de eenige, die gauw gevuld zijn. Enkele
weken geleden had nu ook de Nederlandsche Journa

listenkring een brief in deze aangelegenheid aan
minister Patijn gezonden, waarin er op aange

drongen werd dat de regeering sterker voor de
Nederlandsche persvertegenwoordigers in het buiten

land zou opkomen. Minister Patijn heeft dezen brief
in de afgeloopen week schriftelijk beantwoord,
waarbij de minister te verstaan gaf dat Mevr. Van
Meurs, ware zij beroepsjournaliste geweest, de
vormen en grenzen" beter had gerespecteerd, waar

binnen het mogelijk is in dezen gespannen tijd onder
bepaalde politieke omstandigheden het vak uit te
oefenen". De minister achtte het van belang dat de
positie van Mevr. van Meurs, die gehuwd is met een
in Polen werkzaam Nederlandsch ingenieur en dus
economisch niet van haar correspondenties afhan

kelijk is, niet evenwaardig" is aan de positie van
den vak-journalist. Volgens deze redeneering is de
positie van den heer Boutens, die niet van zijn pen
leeft, niet evenwaardig" aan die van b.v. den heer
A. M. de jong, die gelijk bekend is dat wel
doet. Kort en goed komt de zaak dus hierop neer:
een journaliste is op grond van haar corresponden

ties, waarvan de minister de objectiviteit niet
heeft kunnen betwisten, een bepaald land uitgezet,
en de regeering beperkt zich tot het commentaar:
dan had ze maar niet zoo objectief moeten schrij

ven !" Het oordeel van de Nieuwe Rotterdammer
Courant over deze geste onbekendheid met
journalistieke toestanden en zwakheid bij de ver

dediging van Nederlandsche belangen" onder

schrijven wij ten volle.


Voorbereidende maatregelen
DINSDAG j.l. is een ontwerp van wet ingediend
ten behoeve van oorlogsvoorziening in tijden
van oorlog, oorlogsgevaar en andere buitengewone
omstandigheden. De regeering is voornemens ter
uitvoering van de noodige maatregelen gebruik te
maken van het apparaat der landbouwcrisis-wet.
Strikt juridisch zal hier wel het een-en-ander op
aan te merken zijn. Maar nood breekt wet. Zelfs de
meest optimistischen onder ons zullen moeten toe

geven dat het in het belang van ons land is op alle
gebeurtenissen terdege voorbereid te zijn. Dat het
opslaan van voldoende voorraden van voedings

middelen e.d. hierbij van zeer groote beteekenis is,
behoeft geen verder betoog. Hopen wij dat de
StatenGeneraal dit wetsontwerp zullen afhandelen met de
snelheid die het helaas ! verdient.
In het kader van deze voorbereidende maatregelen
past ook het opheffen van de defensieverboden voor
de leden van S.D.A.P. en N.V.V., die nog dateeren
uit de dagen na de Zeven Provinciën"-affaire. In
deze vijf jaren is veel gebeurd en is het de regeering
stellig duidelijk geworden dat de
sociaaldemocratische arbeidersbeweging hier te lande met niet
minder kracht dan andere groepen strijden wil voor
de onafhankelijkheid van Nederland. De opheffing
der verboden, die zijn wij wél ingelicht reeds
geruimen tijd geleden was toegezegd, is een maat

regel die door de sociaaldemocratische pers als een
eerherstel werd gevoeld en waartegen van andere
kanten geen protesten zijn gerezen. Wij vermoeden
dat, behalve de N.S.B., slechts enkele
uiterstrechtsche groepen nog wat na zullen sputteren. De
overgroote meerderheid der bevolking zal de door
de regeering aangebrachte veranderingen stellig
billijken. Aldus teekent zich ook in Nederland de
vrijwillige eenheid af, waarvan men mede in de
andere democratische landen talrijke sporen kan
bemerken.
PAG. 6 DE GROENE No. 3198

</text>
<image timestamp="2002:10:02:17:56:47.00" size="276487">D100090P.TIF</image>
</page>
</document>
