<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390429</Datum>
<Pagina>11</Pagina>
</fields>
<page>
<pagenumber>1</pagenumber>
<text>
Operettefilm (lm blauen Leben)
De drie genres d/e steeds den voorkeur van de Duitsche filmindustrie genoten.
Kriminalfilm" (Schlussakkord),
Historische film (So endete e/'ne Liebej.
De Duitsche film

C. Boost

DOOR de film Bel-Ami" van Willy Forst voor
openbare vertooning te verbieden, heeft onze
keuringscommissie een beslissing genomen welke
in politiek opzicht gegrond mag zijn maar die ons
in elk geval een film onthoudt, die hoogstwaarschijn

lijk een van de beste, zoo niet débeste Duitsche film
van dit seizoen zou zijn geworden. Dit is met des te
grootere zekerheid te voorspellen nu de Duitsche
film zich ook dit seizoen op een niveau bewoog,
waar moeilijk beneden te komen is, en waar de
maker van Mazurka" en Burgtheater" zeker
boven gebleven zou zijn. Wie ook maar oppervlakkig
de ontwikkeling der Duitsche film in de laatste
jaren gevolgd heeft, zal zich met verbazing afge

vraagd hebben, hoe het mogelijk is, dat een gezonde
industrie zoo weinig gelijken tred heeft kunnen
houden, hetzij met de vaak zwierige technische
materiaal-beheersching der Amerikanen of met de
verfijnde inhoudsverzorging en verdieping der
Franschen. De Duitsche film heeft thans niets meer
gemeen met de doorsnee-prestaties uit andere landen,
zij heeft zich geïsoleerd en beteekent voor den buiten

lander meestal niet meer dan een onbezielde plaatjes

reeks, waarin vaag en omslachtig een niet meer
frissche intrigue verteld wordt.
Iets meer dan tien jaar geleden had de Duitsche
filmindustrie de beteekenis van een Europeesch
bolwerk tegen de nivelleerende invloeden der
oppervlakkige Amerikaansche productie, thans
dwingt geen der filmuitingen tot een serieuze
beschouwing; hier heeft zich dus een negatieve
ontwikkelingsgang voorgedaan, die een nadere
beschouwing motiveert.

UIT den oorlog en gedurende de revolutie werd
de Duitsche film, geboren, zegt Bardèche in
zijn Histoire du Cinéma". Vóór 1914 was er een
enkel experiment als Der Student von Prag" door
Paul Wegener, gedurende den oorlog domineerden
tendentieuze films voor de frontsoldaten en het
journaal, maar na Versailles is er eensklaps de
Ufa, sterk en alle concurrentie doodend en steunend
op de financieele interessen van Krupp, Stinnes, en
later Hugenberg. In het Duitschland van na 1918,
vernederd, ontredderd, verdeeld in burgeroorlog,
vervallen door inflatie, komt de nieuwe industrie
snel op. Zij kan slechts werken voor binnenlandsch
gebruik, want de buitenlandsche markten zijn
UN VIN EXCELLENT
kriio brut
gesloten, zij kan over groote kapitalen beschikken
en zij moet produceeren voor een volk, dat sterke
prikkels wenscht, hevige sensaties, nerveuse fanta

sieën. Deze factoren stimuleeren een productie van
Hoffmann-achtige verschrikkingen, van morbide
drama's, van spookkasteelen, vampyr's en krank

zinnigen, dit alles in een toen in de mode komende
expressionistische vormgeving. Der Golem, Dr.
Caligari, Phantom, Der Idiot, Dr. Mabuse, Der
müde Tod, Wachsfigurenkabinett, het zijn allen
voorbeelden van direct voor den tijd en voor een
bepaalde smaak geproduceerde films, die op dat
oogenblik indruk maakten en debatten konden
ontketenen, echter te veel aan een bepaalde menta

liteit verbonden waren en aan een voorbijgaande
mode hun vormgeving dankten om van blijvende
waarde te zijn.
De belangrijkheid van die periode ligt echter in
de toen aanwezige mogelijkheid van het vrije en
door geen financieele moeilijkheden aan banden
gelegde experimenteeren met het vreemde materiaal,
het ontdekken van mogelijkheden en grenzen, en
het vinden van het gebied, waarop de film zich
autonoom kon bewegen.
Uit deze groep van modefilmers komen bijna alle
regisseurs voort, die de Duitsche film een tijdlang
een grootïrol in de filmhistorie doen spelen: Fritz
Lang, Murnau, Pabst, Dupont en anderen. Lang
moet door vele vergissingen en mislukkingen heen
(„Nibelungen", Metropolis", Spione", Frau
im Mond") om, bevrijd van zijn vrouw Thea von
Harbou, de scenarioschrijfster, tot zijn grooten
vorm te komen („M", Fury"); Murnau maakt de
eerste psychologische speelfilm („Der Letzte Mann"
met Emil Jannings), Pabst blijft een wisselvallige,
maar steeds belangrijke figuur, die bijna alle genre's
attaqueert („Geheimnisse einer Seele", Westfront
1918", Dreigroschenoper", Don Quichotte",
Drame de Shanghai") en Dupont maakt het meest
volmaakte filmdrama („Variété") en de eerste
belangrijke sprekende films („Atlantic", Menschen
im Kafig").
Naast de industrie werkt een kleine Avant-garde
groep: Fischinger met zijn geteekende muziek,
Walter Ruttmann met zijn abstracte filmstudies,
die later concretere vormen zullen aannemen. Hans
Richter, Piel Jützi, Junghans. Maar bij de komst
van de geluidsfilm blijkt, dat nagenoeg dezelfde
mannen, die tien jaar geleden de toon aangaven,
dit ook nu weer en in meer letterlijken zin doen.
Er is binnen de industrie geen nieuwe belangrijke
generatie opgegroeid en enkele opvallende uitingen
van Siodmak („Abschied", Voruntersuchung",
Der Mann, der seinen Mörder sucht" of van het
Froelich-collectief („Madchen in Uniform") staan
téafzonderlijk om hun stempel te drukken op het
geheel van Duitsche filmuitingen. Daarbij komt
de schier doodelijke aderlating, die Amerika na
1925 toepaste in den vorm van opkooping der be

langrijkste Duitsche krachten, daarna de
operettezucht van den in dien tijd zoo machtigen filmdictator
Erich Pommer, de opleving van benepen nationa

lisme onder Hugenberg en tenslotte in '33 de
ariseering der studio's, waardoor o.m. Pabst en Lang het
land verlieten.

DE omwenteling van '33 kan men niet allén de
schuld van het dalende peil der Duitsche
film geven, maar wel sneed zij door de uitwijzing
van belangrijke krachten vele mogq^ijkheden tot
vernieuwing af, terwijl zij in gebreke bleef bevruch

tend en stimuleerend op de kwijnende industrie
te werken. Deze kwam wel onder staatstoezicht,
maar veranderde niet van koers .Wel sprak minister
Goebbels, onder wiens invloedssfeer de film kwam,
wijze woorden als: Die materielle Krise des
deutschen Films ist an erster Stelle eine geistige" en
Die Kunst ist f rei und soll f rei bleiben", wel was
ook Hitler niet ongeinteresseerd in de film, volgens
Goebbels' verklaring: Dankbar gestehe ich, dass
ich zu oft zusammen mit dem Reichskanzler trübe
Stunden in einem Kino vertrieben habe", maar
deze interessen veroorzaakten slechts interne ruzies
en intrigues, waarbij Goebbels als protégéGr
ndgens had, Goering Jannings en de Führer Leni
Riefenstahl. Uiteindelijk bleek de smaak der macht

hebbers in het pousseeren van een middelmatige
operette-film Die Lustige Witwe" met onzen
landgenoot Johan Heesters, die Hitler zelfs driemaal
achtereen ging zien.
Na tientallen mislukte pogingen om de
nationaalsocialistische film te maken, die Goebbels wan

hopig deden uitroepen: Man soll nicht von
früh bis spat Gesinnung machen", werd de productie
op den ouden voet voortgezet: operettefilms,
historische films, exotische films (spelend in het
toekomstige koloniale gebied); alles, behalve dat wat
ook maar eenigszins verband hield met het gewone
leven, met een bestaande realiteit, werd gefilmd
in een conventioneele stijl, zonder dat ook maar n
poging tot vernieuwing ondernomen werd .Buiten
dezen gang van zaken staat een enkele persoonlijk

heid: Luis Trenker, Karl Hartl, Willy Forst, en
geheel afzijdig een fascineerende dogmaticus Walter
Ruttmann die, begonnen met absolute filmpjes
van bewegende vormen, zijn theorieën en ideeën
meesterlijk voortzette in reëeler werk als Berlin",
Melodie der Welt", Staal", maar vooral in zijn
filmische plaatsbeschrijvingen Stuttgart" en D
sseldorf". In Duitschland noemt men dit werk
Werbefilme" en Ruttmann's Staal" werd er
vertoond op een Partijdag, zonder regisseursver

melding onder den titel Arbeit macht glücklich."
Maar als men in een der laatste Ufa-films
Luchtkasteelen" de niet meer jonge Lilian Harvey haar
nu reeds vijftienjarig verlangen naar een graaf
hoort uitzingen, dan weet men, dat, welke arbeid
den Duitscher op het oogenblik ook geluk verschaft
dit niet meer is het eens door hem zoo vaardig
bedreven handwerk: een film maken.
PAG. II DE GROENE No. 3230

</text>
<image timestamp="2002:09:13:06:18:26.00" size="310598">D1000549.TIF</image>
</page>
</document>
