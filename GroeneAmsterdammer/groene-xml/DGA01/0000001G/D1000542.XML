<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390422</Datum>
<Pagina>5</Pagina>
</fields>
<page>
<pagenumber>1</pagenumber>
<text>
INTIEM

•5Boven: Hit/er met zijn naaste medewerkers op marsch door München. Rechts: De orator.
en prikkelbaarder geworden dan hij reeds was.
In de Wilhelmstrasse is het eerste gebod: In
hemelsnaam, wind den Führer niet op !" Hij bevindt
zich doorloopend in een toestand van de hoogste
gespannenheid en verwaarloost daardoor zijn
physieken toestand. Van sport wil hij niets weten en
zelfs voor lange wandelingen vindt hij geen rust
meer. Zijn ongezonde gewichts-toename poogt hij
reeds geruimen tijd door dagelijksche massage en
een streng dieet van noten en versche vruchten
tegen te gaan. Bij de intocht in Praag waren de
zakken van zijn mantel vol hazelnoten, en een van
de officieren uit zijn naaste omgeving vertelde aan
een Engelsen journalist dat de Führer" in staat was,
ongeloofelijke hoeveelheden van dat simpel voedsel
tot zich te nemen. Desondanks beklaagt hij er zich
voortdurend over, dat hij hongersnood lijdt....
Afgezien van zijn dieet, getuigen al zijn levens

gewoonten van de grootst mogelijke onregelmatig

heid. Soms gaat hij tusschen elf en twaalf uur naar
bed, dikwijls pas om vier uur. De leden van zijn
huishouding mogen gewoonlijk niet gaan slapen
voor hij zelf naar bed gaat. Zij moeten hem zoo
goed mogelijk verstrooiing bieden. De avonden op
de Berghof" te Berchtesgaden beginnen meestal
met een filmvoorstelling en eindigen met muziek en
een dansje. Drinken zijn bezoekers daarbij wijn of
bier, dan neemt Hitler pepermunt-thee, chocolade

melk, of een soort bier dat slechts n pet. alcohol
bevat en dat speciaal voor hem gebrouwen wordt.

Angst voor intelligente vrouwen
Vrouwen zijn er nog steeds niet in zijn leven.
Wat over de minnarijen" van den knappen
Adolf" geschreven is, komt niet met de feiten over

een. Hij beschouwt den geslachtsdrift als een
menschelijke zwakheid, en veracht de mannen die dezen
drift niet meester kunnen worden. Dat verhindert
hem echter niet, om het gezelschap van schoone
vrouwen op prijs te stellen. Met enkele jongedames
uit hooge Berlijnsche kringen gaat hij bijzonder
gaarne om, en tot zijn lievelingen behooren de twee
blonde kleindochters van Richard Wagner die hem
als een gezelligen, ouden oom behandelen. Hun
opgewekt gebabbel verschaft hem veel genoegen,
en wanneer hij naast hen zit, wil hij hun nog wel
eens de hand streelen.
Bij officiëele ontvangsten is hij in den omgang
met schoone vrouwen even schuchter als beleefd.
Als een vrouw hem bevalt, kan het gebeuren dat
hij plotseling wegloopt en na twee minuten weer
voor haar opduikt, beladen met schotels, die hij als
een kellner voor haar opstapelt teneinde een gesprek
te beginnen. Intelligente vrouwen kan hij niet
uitstaan. Die vervelen hem. Soms stelt hij zijn per

soonlijk leven zonder scrupule's in den dienst der
politiek. Hoe ademde onlangs de wereldpers niet op,
toen bericht werd dat hij in vesrtien dagen driemaal
de operette Die Lustige Witwe" had gezien !
Toen hij bovendien nog na elkaar de twee knappe
Amerikaansche danseressen Marion Daniels en
Miriam Vernon met gunstbewijzen overlaadde,
hield Sir John Simon het oogenblik voor gekomen
om het begin van een nieuwe vredes-periode te
verkondigen.
Een week later trok Hitler Praag binnen.

Ik heb nog maar n of twee jaar te leven..."
Regelmatig werken is hem even onmogelijk als
regelmatig leven. Nooit ligt zijn bureau vol dossier's.
Berichten van gezanten en ministers leest hij in
principe niet. De eenige documenten die hem nog
kunnen boeien, zijn bouwontwerpen en stafkaarten.
Steeds vaker zoekt hij het gezelschap van jonge
officieren door wie hij zich in de geheimen der
strategie laat inwijden. Hij beschouwt zich echter
als een volmaakten autoriteit op het gebied der
architectuur. Dikwijls zit hij tot vier uur 's morgens
met den drie-en-dertig-jarigen professor Albert
Speer gebogen over ontwerpen. De pas ingewijde
kanselarij is voor een belangrijk gedeelte zijn eigen
werk. Zijn origineelste schepping is echter de
Adlerhorst" op den Kehlstein" bij Berchtesgaden,
een bouwwerk met groote ramen dat tweeduizend
meter boven den zeespiegel op een rotspunt ligt
en dat van beneden uit niet gezien en van boven uit
hoogstens gefotografeerd kan worden.
Hier trekt hij zich terug, wanneer hij zijn befaam

de coup's" beraamd. Stellig kent hij perioden
van helderziendheid. Niet dat hij spiritist is, maar
hij houdt zich, van het begin van zijn loopbaan af,
voor een uitverkorene van het lot. Slechts op zijn
eigen ingevingen gaat hij af. Daarvan kan zoowel
goed als kwaad het gevolg zijn. Tot dusver wezen zijn
handelingen helaas meer op zwarte dan op witte
magie. Het merkwaardigst zijn wel de voorgevoelens,
die hij omtrent zijn eigen leven koestert. Dat hij
zich tot de overhaaste en in zekeren zin ondoor

dachte annexatie van Tsjechoslowakije heeft laten
verleiden, was in hoofdzaak een gevolg van het
feit dat hij zichzelf nog slechts n of twee jaren
te leven geeft. En telkens wanneer er belangrijke
beslissingen genomen moeten worden, krijgen zijn
intimi sinds enkele maanden de melancholieke
uiting te hooren: ,,Wij hebben haast! Mijn tijd is
nog maar kort. ..."
PAG. 5 DE GROENE No. 3229

</text>
<image timestamp="2002:09:13:06:09:02.00" size="418504">D1000542.TIF</image>
</page>
</document>
