<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390422</Datum>
<Pagina>6</Pagina>
</fields>
<page>
<pagenumber>1</pagenumber>
<text>
KAIVTTEEKEIVIIVGEN
Gibraltar in gevaar?
Minister Ciano heeft zoowaar Zaterdag jl. een
verzoenings-gezinde redevoering gehouden waarin
hij de noodzaak eener strikte naleving van het
Britsch-Italiaansch accoord onderstreepte, en Butler,
de Engelsche onder-minister van buitenlandsche za

ken, kon Dinsdag in het Lagerhuis mededeelen dat de
Italiaansche troepen na Franco's parade op 15 Mei
a.s. Spanje zouden verlaten. Deze datum is dus weer
twee weken opgeschoven. Bovendien kan in de drie
weken die tot dan verloopen, nog heel wat gebeuren.
De Engelschen bereiden zich trouwens op deze
gebeurlijkheden voor. Uit Zuid-Spanje komen zeer
verontrustende berichten omtrent militaire
praeparatieven van generaal Franco. In de richting van
Gibraltar worden troepen en materiaal samen

getrokken. Over enkele dagen verschijnt een Duitsch
eskader van vijf-en-twintig oorlogsbodems in de
Middellandsche Zee. In de omgeving van Gibraltar
wordt koortsachtig gewerkt aan forten die de
Britsche versterking ter gelegener tijd onder vuur
kunnen nemen. Is het wonder, dat Engeland haastig
alle wegen die naar Gibraltar leiden, verspert?
Trouwens, niet alleen voor Gibraltar wordt
gevreesd, maar ook voor Tanger. Franco-Spanje is,
gelijk wij gevreesd hebben, een schier willoos werk

tuig geworden in de hand der totalitaire mogend

heden. De phalangisten, ijverig door Berlijn
gesteund, winnen dagelijks aan invloed, en trekken
geleidelijk de geheele staatsmacht naar zich toe.
Franco-zèlf bekommert zich niet om de geprikkelde
stemming die langzamerhand zelfs tot Fransche
regeerings-kringen doordringt. De aanwezigheid
van maarschalk Pétain te Burgos heeft niet gebaat
en de nieuw-benoemde Spaansche gezant te Parijs,
een gewezen obscuur journalistje, gaat zich te
buiten aan felle anti-democratische uitingen. Voegt
men daaraan toe dat Duitschland zich in economisch
opzicht voortdurend dieper in Spanje nestelt, dan
zal men het oordeel billijken dat het er voor de
democratische mogendheden op het Iberisch schier

eiland wel eens vroolijker heeft uitgezien. Eén
troost: het is, zooal niet hun wensch, dan toch wel
hun schuld geweest dat het zoo geloopen is.

Zuid-Slaviëwordt gerepareerd
Chamberlain's pogingen tot het scheppen van den
een-of-anderen vorm van collectieve veiligheid
hebben den Balkan in beroering gebracht. De
volkeren zijn er voor een belangrijk gedeelte fel
tegen Duitschland en Italiëgekant, maar de beangste
regeeringen durven zich niet energiek te verzetten.
Roemeniëen Griekenland zijn op het oogenblik
gegarandeerd" door Engeland en Frankrijk. Met
Turkije wordt nog onderhandeld.
In de eerste plaats valt het op, dat de eenige
Balkanstaat, wiens onafhankelijkheid acuut be

dreigd wordt door Italiëen Duitschland, niet tot
het Britsch-Fransche garantie-systeem behoort.
Wij bedoelen Zuid-Slavië. Het Zuidelijk gedeelte
van dit land Macedoniëvoelt zich nog steeds
deel van het Boelgaarsche Rijk, waartoe het tot
1912 behoorde. Deze gevoelens zijn versterkt door
de intransigente houding die de regeering van
Zuid-Slaviësinds de stichting van dien staat aan

genomen heeft tegen de Boelgaarsche minderheid.
Boelgarije-zèlf poogt reeds lang den actieven steun
van Rome en Berlijn te verkrijgen voor zijn
irredentistische verlangens. Koning Boris is trouwens
met een Italiaansche prinses gehuwd, en de verjaar

dag van Hitler zal opgeluisterd worden door de
aanwezigheid van de Boelgaarsche chefs van leger,
vloot en luchtmacht, den voorzitter van de Kamer
en de burgemeester van Sofia. Besluiten Rome en
Berlijn dat Macedoniënaar Bulgarije terugkeert,
dan is Zuid-Slaviëgeheel eingekreist".
De Zuid-Slavische regeering beseft het gevaar.
Vandaar dat zij, door ijverige onderhandelingen,
op het laatste oogenblik de wonden poogt te heelen
die haar bekrompen nationaliteiten-politiek ge

slagen heeft. De Kroaten, verbitterd door
jarenlangen tegenstand, eischen volledige autonomie.
Zij willen den staat in drie autonome provincies
verdeelen. Deze eischen gaan minder ver dan die
van enkele jaren geleden. Toch is het de vraag of
verdeeld Zuid-Slaviëonder den druk der buiten

landsche bedreigingen er op het laatste moment
in zal slagen, zich tot een werkelijk organische
eenheid te ontwikkelen.

Bedreigd Roemeni
Ook de aanwezigheid van den Roemeenschen
minister van buitenlandsche zaken te Berlijn gaf
aan Hitler's verjaardag reliëf. Daar Boelgarije een
begeerig oog laat vallen op de door Roemeniëna
den wereldoorlog geannexeerde gebieden, is het
niet onwaarschijnlijk dat Gafencoe pogen zal,
Berlijn voor het behoud van de integriteit van
Roemeniëte winnen. Maar welken prijs zal hij
daarvoor moeten betalen? Het nieuwe handels

verdrag tusschen Duitschland en Roemeniëgeeft
Duitschland de mogelijkheid sterken economischen
druk op den verdrags-partner uit te oefenen. Roe

meniëis weliswaar vast besloten, geen inmenging
in zijn binnenlandsche politiek te dulden, maar wat,
indien Duitschland zijn plannen gaat doorzetten
door middel van de Ijzeren Garde ? Deze is weliswaar
ontbonden en van haar leiders beroofd, maar
volgens recente berichten is de beweging minder
verloopen dan men had gedacht.
Het gevaar voor Roemeniëkomt misschien
minder rechtstreeks van Duitsche dan wel van
Hongaarsche zijde. De Roemeensche en
Hongaarsche troepen die aan weerszijden van de grens, tegen

over elkander stonden, zijn nog steeds niet
gedemobiliseerd. Verondersteld dat Hongarije stellig op
Duitschen aandrang doorzet, en Roemeni
binnenrukt, wat zal Engeland dan doen? Het heeft
Roemenië's onafhankelijkheid let wel: niet
'slands territoriale onschendbaarheid ! gegaran

deerd tegen een Duitschen of Italiaanschen aanval.
Neen, als Chamberlain zich aan zijn verplich

tingen wil onttrekken, heeft hij daartoe, zuiver
formeel, nog wel tal van mogelijkheden. Wachten
wij af, wat er gebeurt. Dat er iets gebeurt, in de
naaste of verre toekomst, is niet meer dan waar

schijnlijk, gezien de onschatbare waarde die
Roemenië's grondstoffen voor Duitschland hebben.


De zorgen der kleine mogendheden
Nederland is allerminst het eenige land dat onder
den druk der buitenlandsche gebeurtenissen tot de
versterking van zijn weermacht overgaat. De groote
mogendheden geven onheilspellend-groote bedragen
uit voor het genoemde doel. De kleine blijven niet
achter.
Het Zwitsersche parlement heeft kort geleden
een plan aangenomen waarbij voor een bedrag van
ƒ/ 80 millioen aan groote militaire werken werd
besteed. Nauwelijks is dit bedrag gevoteerd of een
nieuw, soortgelijk crediet, ditmaal van ruim
ƒ/. 150 millioen, wordt aangevraagd. Daarmee zal de
Zwitsersche regeering sedert Hitler aan de regeering
kwam, voor meer dan ƒ/. 400 millioen aan bijzon

dere militaire credieten gevraagd hebben. Het is
vooral de grensverdediging in het Noorden en
Oosten die groote bedragen vraagt. Zwitserland
voelt zich gevaarlijk beklemd zitten tusschen de
as-partners. Het poogt energiek, zoo vriendelijk
mogelijk met beiden om te gaan dezer dagen
weigerde het wederom, de handelsbetrekkingen
met de Sowjet-Unie te herstellen, maar of Berlijn
en Rome op den duur veel eerbied zullen koesteren
voor deze lieftallige neutraliteit?
Onze Zuiderburen hebben een nieuw ministerie
gekregen. De Kamer-verkiezingen hadden den
toestand slechts matig opgehelderd, behoudens de
vernietiging van Rex. De formateur Pierlot trachtte
een drie-partijen-kabinet te vormen (katholieken,
socialisten, liberalen), maar de socialisten weigerden
zitting te nemen in een combinatie wier economisch
program bepaald zou worden door den
deflationistisch-gezinden minister Gutt. Correcter gezegd: de
socialistische ministers wilden wél, maar het partij

congres verbood het hun, zij het met een kleine
meerderheid. En aldus is er thans een twee-partijen
kabinet gevormd. De stemming is vrij pessimistisch
terecht. Ook de taalstrijd is weer opgevlamd. De
eerste zitting van de nieuwe Kamer was weer rijk
aan even rumoerige als onverkw kkelijke incidenten.
De democratie laat zich in Belgiëden laatsten tijd
niet van haar beste kant zien !
De dienstplichtwet gewijzigd
Minister-president Colijn had in zijn radio

redevoering van vorige week Dinsdag reeds aan

gekondigd dat de regeering speciale maatregelen
zou nemen teneinde te voorzien in het tekort aan
geoefende soldaten, telkens wanneer een internatio

nale crisis dreigde. De Woensdagmorgen bekend
gemaakte wijziging van de dienstplichtwet kwam
dan ook niet onverwacht. In tegenstelling tot de
vorige wijziging toen de dienst in werkelijkheid
terstond werd verlengd van vijf-en-een-half tot elf
maanden, beoogt de onderhavige wijziging slechts
de mogelijkheid tot verlenging van den eersten
oefentijd te scheppen, en wel tot een maximum van
twee jaar. Tevens wordt de totale duur der her

halingsoefeningen meer dan verdubbeld. Enkele
kleinere maatregelen zullen wij overslaan.
Het baat weinig, om over dit wetsvoorstel, dat stellig
binnenkort tot wet verheven zal worden, te filoso

feeren. Dat ons land overgaat tot versterking van
de militaire kracht, geschiedt niet, gelijk elders
het geval mag zijn, uit lust tot expansie noch uit
liefde voor de uniform en de paradepas. Het
geschiedt uit een bittere, opgedrongen nood

zaak.
Dat de uitvoering der nieuwe maatregelen tien

tallen millioenen jaarlijks zal vergen, behoeft wel
geen betoog. De bouw van nieuwe kazernes, het
aanschaffen van nieuw materiaal het zal alles
uitermate groote kapitalen vragen. Een
defensieleening in den een-of-anderen vorm lijkt ons daarom
op den duur niet onwaarschijnlijk.
De nieuwe maatregelen zullen, naar het zich
laat aanzien, mede langs verschillende wegen leiden
tot vermindering van het aantal werkloozen.
Treurig verschijnsel overigens: nu het geld noodig
is om den staat tegen een mogelijken externen
vijand te verdedigen, zal het zonder moeite bijeen

komen. Den internen vijand de werkloosheid
heeft men jarenlang laten wroeten, omdat men de
groote kapitalen die te zijner bestrijding noodig
waren, eenvoudig niet wilde opvragen.
ZILVEN l BEEKHUIZEN l STAMEREN
LOENEN (VEL.)
MAARN CU.5
BLIJVEN DE BESTE VAN DE
Zwart op wit: Tien jaar vrede
EEN heelen Zondag lang ben
ik gelukkig geweest. Dat was
dejongste Zondag, toen ik in het
ochtendblad gelezen had dat
president Roosevelt Italiëen
Duitschland formeel had voor

gesteld, tien jaar lang de wapenen
te laten rusten en zich uitsluitend
te wijden aan de verbetering der
internationale economische be

trekkingen. Tien jaar lang het
stond er zwart op wit. Ge hebt
het immers ook gelezen ? Misschien
zou de vrede wel vijfentwintig jaar
lang duren. Dat was haast te veel!!
Den twijfel of Hitler &amp; Co. op
het voorstel van den
Amerikaanschen president zou ingaan, duwde
ik hardnekkig weg. Nu eens n
dag onbezorgd zijn, nu eens n
dag verlost zijn van den druk
dien de politieke onzekerheid op
ons bestaan uitoefent....
Tien jaar vrede. In 1939 geen
oorlog, in 1940 niet en in 1941
niet, en in 1942 niet, tot en met
1948 niet. Geen geruchten omtrent
onverhoedsche aanvallen, geen
aanslagen op de vrijheid en veilig

heid van andere volkeren, geen
mobilisatie-dreiging alleen maar
een gevoel van diepe en echte
veiligheid. We kunnen weer
vacantie-plannen gaan maken. Te
zeggen: Ik ga dit jaar naar
Zwitserland" zou geen veront

rustend teeken meer zijn van een
gebrek aan verantwoordelijkheids

gevoel en een verregaande roeke

loosheid, maar wordt plots de
gewoonste zaak ter wereld. We
kunnen weer kleine kinderen zien
spelen op straat, zonder ons de
gruwelijke foto's te herinneren
uit den Spaanschen en
Chineeschen oorlog van wezentjes aan
wier jong bestaan moorddadige
bommen een plots einde maken.
Hél, hél oude menschen kunnen
we benijdend aankijken, berus

tend denkend: ,,Die zullen het
waarschijnlijk niet meer mee

maken, over tien jaar . . . ."
Wat een heerlijke Zondag was
dat ! De schaarsche zon scheen
warmer dan anders, we hadden
weer oog voor uitloopend groen
en jonge bloesems. Zelfs de
frissche, bolle wind sprak van
rust en vrede.
Maandagmorgen waren er weer
Duitsche couranten.
KANTEKLEER
PAG, 6 DE GROENE No. 3Ï29

</text>
<image timestamp="2002:09:13:06:09:52.00" size="242147">D1000543.TIF</image>
</page>
</document>
