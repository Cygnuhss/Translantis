<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381217</Datum>
<Pagina>30</Pagina>
</fields>
<page>
<pagenumber>1</pagenumber>
<text>
f
k
?'
if
'LICHTING
en
VERDUISTERING
DE begrippen licht. en duister
veranderen van karakter zoo

dra men een dier
fantasielooze gebouwen binnentreedt die in
Nederland aan het recht gewijd zijn,
en waar het stof der jaren langzaam
zakt over acten en bewijsstukken. In
sombere toga's fladderen jonge lieden
langs de cbrridors, tot de tijd hun
schreden vertraagt en weer nieuwe
jongelingen de verouderden en de
ouden vervangen alleen de gebou

wen verouderen niet. Zij zijn er te oud
voor.
In het schemerduister van deze
gebouwen, waar het licht gedempt
door de hooge vensters valt, is zelfs
iedere poging tot oplichting strafbaar.
Het onlogische echter is wel dat ook
verduistering strafbaar is gesteld,
zoodat men geneigd is Justitia toe te
roepen: make up your mind !"
Wat is verduistering? Een voorwerp
dat verduisterd wordt, geraakt daar

door in een toestand van onzichtbaar

heid. De niet strafbare verduisteringen,
zooals de zons- en
maansverduisteringen, plegen bij een weinig geduld,
en vertrouwen in de dagbladastrono

men, vanzelf weer op te houden en
zijn soms, als verduistering, in het
geheel niet waarneembaar. De ver

duistering van een horloge veroorzaakt
echter niet de onzichtbaarheid van het
voorwerp. Het verandert van sfeer.
En aangezien men zulke voorwerpen
in een vestzak pleegt te dragen, gaat
het van duister naar duister en ver

andert hoogstens van luchtje. Het
paradoxale op strafrechterlijk gebied
is wel dat de verduistering eerst recht
verduistering wordt zoodra zij aan het
licht komt.
Toch spreekt men hardnekkig van
verduistering, terwijl het horloge vlak
voor den president der rechtbank op
de groene tafel ligt en nooit zooveel
en zoo lang het licht opving, als juist
bij deze gelegenheid, nu er over de
verduistering van dat voorwerp ge

sproken werd.
GESCHIEDT de verduistering in
het licht, zoo is het merkwaardig
dat de oplichting meestal in het duister
geschiedt. Want zij is verborgen achter
een weefsel van bedrog. Deze misdaad
vereischt een groote kennis van ver

lichting en alleen het stralende intel

lect is in staat het weefsel te spinnen
waarachter zich de oplichting ver

bergt. De verduisteraar kan,
lichttechnisch gesproken, een kind zijn. Hij
verduistert een goed dat hem op de
een of andere wijze was toevertrouwd:
door een algemeene volmacht, in zijn
kwaliteit van notaris of bankdirecteur,
van portier, voogd, dienstbode,
collec
tant-met-of-zonder-bijbehoorend-speldje, kassier, vriend, impressario, veen

dammer, verhuizer of anderszins. De
oplichter heeft fantasie noodig om
in u het licht der geloovigheid te ont

steken. De kapitein van Köpenick was
geen oplichter in den waren zin des
woords, want hij had een geheel sys

teem achter zich dat iedereen dwong
datgene te aanvaarden wat hij ver

kondigde hij werkte niet met een
weefsel maar met een uniform, wat
schijnbaar hetzelfde is. Het genie
begint daar, waar het visueele zelfs
tegenwerkt. Wanneer iemand met een
zeer ongunstig voorkomen er in slaagt
u gelden af te zetten voor het
aankleeden van bloote negerkindertjes,
dan is hij zoo aan het weven geweest
dat er van oplichting gesproken kan
worden. Slaagt iemand er in een paar
ton op valsche schilderijen te krijgen
en hij komt na de veroordeeling terug
en slaagt er nóg eens in een halven ton
te incasseeren, dan dwingt zoo'n daad
onverheelde bewondering af van zelfs
het voornaamste weversgilde. De op

lichter is sympathieker dan de ver

duisteraar het is gemakkelijker het
licht te dooven dan het te ontsteken.
En is de daad van den oplichter af

keurenswaardig zijn verhaal kan
goed zijn. Hij heeft zich de moeite
getroost u iets te vertellen dat, op straf

fe van onvruchtbaarheid, interessant
moet zijn. Hij wekt uw medelijden op
en prikkelt uw lust naar winstbejag.
Hij heeft zich voorgedaan als oud

adjudant van Czaar Nicolaas II en het
streelde uw ijdelheid hem enkele bank

biljetten ter hand te stellen de hand
die vroeger naar hartelust kon oor

vijgen. Gij hebt uw sensatie gehad en
hij is betaald. Hij heeft u portie beloofd
in een echte Rembrandt, die nog slechts
een certificaat behoefde van professor
Zangzaai wat ten slotte óók niet
onoverkomelijk is. Het schilderij be

vindt zich in een kasteel in Bohemen
en het kan zóó afgehaald worden. Gij
betaalt en het blijkt later een echt
schilderij te zijn een echte Jansen
namelijk. Is uw verontwaardiging niet
onredelijk? Is de Staatsloterij een
oplichterstroep omdat gij nu al jaren
op uw twintigje hoogstens eenmaal
met eigen geld zijt uitgekomen ?
Dit is iets omtrent licht en duister
in het wezen van het recht dat men
verduisteraars en oplichters in cellen
plaatst waar gelijke donkerte heerscht
is weer een andere zijde van het vraag

stuk. .. . JOH. VAN HOORN
HET VOORTREFFELIJKSTE
LICHT
VERSCHAFT EEN LAMP VAN
GISPEN
LEIDSCHESTR. 27 AMSTERDAM
PARLEMENTARIA
THUISKOMENDE eene ex

presse missive van de ge-eerde
redactie om eenigen spoed te
betrachten met de inzending dezer
regelen, maar ook een bode is een
mensch en wanneer hij in die qualiteit
van 's morgens twaalven tot 's avonds
eenen het vaderland trouw heeft gediend
en daarbij heeft geluisterd naar wat
Nederland's meest verlichte geesten te
berde hebben gebracht over
landbouwaangelegenheden dan verlangt hij naar
het nederige gloeipitje boven zijne
sponde; edoch de arbeid gaat voor en
dies heb ik tegen haar, die reeds zoovele
jaren mijne schreden begeleidt, en die
in de foutieve suppositie verkeerde dat
ik bij zang en snarenspel een licht

zinnig vertier had gezocht (haha!
vertier!!), gezegd dat men wachtte op
mijn schuchtere beschouwingen. Ik ont

stak mijne bureaulamp (nog van mijn
laatste jubileum) en zette mij tot
schrijven.
Het was eene dag met weinig ver

maak, want de duisternis begon reeds
spoedig te heerschen in de zaal zoodat
plotseling overal de lichten aangloeiden.
Het licht is eene edele uitvinding, maar
dat niet alle uitvindingen volmaakt zijn
bleek uit het weigeren van de geluids

versterker zoodat de woorden van den
edelen Weitkamp, die als gewoonlijk
trouwhartige dingen zeide, werden onder

broken door geluiden als van knetterend
mitrailleurvuur-en-zoo en die na hem
kwamen, waren al niet gelukkiger. De
wanhoop lag op zijn blozend aangelaat
en dankt ondergeteekende den hemel dat
de nobele afgevaardigde zich wist te
beheerschen en niet dacht dat men een
loopje met hem wilde nemen, want dan
waren er wellicht stukken van gekomen
gelijk het vorig jaar toen hij de woorden
waar maakte dat men in het veen niet
op een turf je pleegt te zien". Men heeft
langdurig geredekaveld maar ik die als
bode de doolpaden der wettelijke maat

regelen dien te kennen, verklaar plechtig
dat ik den weg niet zou weten in het
labyrinth der crisis- en
steun-maatregelen voor den landbouw. Daarvoor
moet ge eenen Steenberghe zijn om deze
bergen van steen te verzetten. En blijft
Excellentie er maar jeugdig uitzien,
daar niet van.
En 's avonds kreeg die arme meneer
van Buuren, die iets verlegens heeft,
er van langs omdat hij iets heeft tegen
bussen en de graaf-met-den-vreemden
tongval, die zijn licht in Utrecht op
pleegt te steken, zei dat de spoorwegen
van het Derde Rijk groot waren en dat
hij best hun profeet wilde zijn.
Meneer Faber, die een vriendelijk
man is en die zeker vriendelijke
dochters moet hebben als hij dochters
bezit, deed een goed woord voor de
stationskruiers, wier pad ook niet over
rozen gaat wanneer men aan al die
rappen denkt en meneer van Buuren
kreeg het aan den sabel met den Gene

raal, zoodat onze voorzitter moest ingrij

pen met een vermanend woord, waarna
wij naar huis mochten, waar ik als
bode de lampen brandend hield

BODE BAREND
PAG. 30 DE GROENE No. 3211

</text>
<image timestamp="2002:10:03:01:45:29.00" size="211366">D100098G.TIF</image>
</page>
</document>
