<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381224</Datum>
<Pagina>38</Pagina>
</fields>
<page>
<pagenumber>1</pagenumber>
<text>
UITHUmGHÊDEH
Het kwik in de Hoofdstad
HET is natuurlijk egocentrisch
ei urbicentrisch om van spe

ciaal Amsterdamsch kwik te
spreken. Maar het is nu eenmaal zoo,
dat ieder zijn eigen kwik het naaste
is. Het onze dan, heeft ons veel genoe

gen en veel leed berokkend. Ik spreek
niet van werkelijk groot leed. Ik spreek
van het feit, dat ik vier dagen lang
's ochtends heb moeten kiezen tusschen
wasschen of thee. En toen koos ik de
thee.
Het vroor dan. Je merkte het aan de
kranten, aan je handen en voeten, aan
je waterleiding en aan het geflirt
's avonds op het ijs. Het vroor in de
Kerstdagen en ik zou jokken, als ik
zei, dat ik naar Marken was geweest.
Nee, ik heb bij mijn tante gegeten.
Ik ben ook in een paar theaters ge

weest. De schouwburgen waren ver

laten als een IJselmeer zonder ijs. Maar
neem het Hollanders eens kwalijk, dat
zij de gladde oppervlakte verkiezen bo

ven de kunstzinnige diepte....
Toen steeg ons kwik. Het steeg en
tegelijkertijd daalde het water uit de
badkamer in den salon. Een lek in de
badkamer is niet erg. Maar onze bad

kamer ligt boven onzen salon. En ik lag
in onzen salon op het oogenblik, dat
de vloer van de badkamer het begaf.
Mijn pak kan nog gestoomd, maar het
kleed is reddeloos doorgeloopen. Nieuw
behangen kan nooit meer dan dertig
gulden kosten. De meubelmaker heeft
gezegd, dat hij voor honderdvijftig
gulden alle meubelen weer zóó kan
repareeren, dat je niet meer kan zien
waardoor het gekomen is. Dus dat valt
allemaal erg mee.
Nu lees ik, dat het weer gaat vriezen.
Dan kan ik in den salon
schaatsenrijden. Dat vind ik prettig, want zóó
koud kan het daar nooit worden. De
haard heeft het in de vorige
koudeperiode ook heel aardig gedaan.
Dat is ons Amsterdamsche kwik. Het
is een bijzonder onaandoenlijk kwik,
onaandoenlijk voor mijn vurige
wenschen en voorkeuren. Maar het is een
eerlijk en gestreng kwik, dat eerlijk om
beurten warmte en koude hun tijd
gunt. Het zit in zijn glazen buisje en
kijkt mij iederen morgen vriendelijk
aan. Het klimt als een aapje langs zijn
streepjes en is best tevreden. En als
we maar goed voor hem zorgen, zal
het er voor waken, dat het weer romer
wordt, ons Amsterdamsche kwik.
Bibliotheek van
Mr. Leonard Willems, Gent
•
VERKOOPING
10 Januari
Internationaal Antiquariaat
(Menno Hertzberger) Keizersgr. 610,
Amsterdam. Telefoon 34107
Film
Marco Polo (City Theater)
IN het City-theater gaat de film
Marco Polo met Gary Cooper in
de titelrol. Hij is de alom gevierde en
in het bijzonder bij de vrouwen ge

liefde zoon van een groot handelsman
in Venetië. Zijn vader stuurt hem op
reis naar China. In Peking aange

komen wordt hij verliefd op de dochter
van den keizer, tijdens allerlei drama

tische en humoristische verwikkelingen
verovert hij haar hart. We krijgen
allerlei wapenfeiten te zien, die ons
herinneren aan de Bengaalsche
lanciers. Uiteindelijk krijgen zij elkaar".
Aan het eind van deze film zien we
dus de conventioneele happy ending.
Gary Cooper is zonder meer de held,
en dan is er nog een intrigueerende
sluwe schurk die onder alle omstan

digheden een weerzinwekkend slecht
mensch is. De gegevens zij n primitief:
een 100 pCt. goede man neemt het op
tegen een 100 pCt. slechte. De goede
overwint, de slechte valt in een
leeuwenkuil. (Het publiek in de zaal
reageerde ook primitief: applaus!).
Toch blijkt het primitieve in deze film
geen zwakte maar een kracht te zijn.
Hoewel een ieder met een weinigje
gezond verstand os happy ending al
halverwege de film voelt aankomen,
zijn er veel angstige, aangrijpende
oogenblikken. En we weten het van
Gary Cooper (in deze film: Marco Polo),
in welke uiterst benarde omstandig

heden hij ook verkeert, hij zorgt toch
dat alles weer op zijn pootjes terecht
komt. Hij is in alle opzichten onster

felijk, dat is zijn aantrekkingskracht.

Dans
Chaja Goldstein in den
Stadsschouwburg
CHAJA GOLDSTEIN heeft met
muzikale medewerking van Her

man Kruijt een dans- en voordracht

avond gegeven in den Stadsschouw

burg, waarvan de totale opbrengst ten
goede is gekomen aan het Comitévoor
Joodsche vluchtelingen. Het talrijk
opgekomen publiek heeft zich zeer
dankbaar getoond en de begaafde
kunstenares na afloop een langdurige
ovatie gebracht, welke haar tot ver

scheidene toegiften verlokte.
De goede gewoonte getrouw zouden
wij ons eigenlijk ten aanzien van een
avond met een charitatief doel van alle
kritiek willen onthouden. Wij willen
echter niet nalaten, hier toch nog een
enkel woord van hulde aan toe te
voegen voor Chaja Goldstein die, aan
den vooravond van haar vertrek op
Indisch tournee, nog eens de volle maat
van haar kunnen heeft getoond. Buiten
de bekende en geliefde nummers waren
er een nieuwe dans, en drie of vier
nieuwe liederen, ditmaal niet Jiddisch
maar Hebreeuwsch. Zij leken uit een
vroolijker, bevrijder en zelfverzekerder
gemoed te klinken dan de andere, en
waren rijk aan humor en optimisme.
Chaja Goldstein blijft een geheel
aparte verschijning in ons land. Haar
dansen ontkomt niet aan een zekere
zelfgekozen beperking. Maar juist
daaruit misschien put zij het vermogen,
om het vertrouwelijke smartende me

nigmaal een eigen verzet en veerkracht
mee te geven, een scherpe en onver

getelijke gestaltebeelding, vol uitdruk

king, waardoor het symbolisch gedra

gen en in zichzelf opgeheven wordt.

Revue
Nelson Revue
(Cabaret La Gaïté)
NAAST mij zat een groepje brave
burgers, waarschijnlijk bezig de
bridgepot te verteren. Ze zullen onder
het bridgen wel veel gepraat hebben.
Tenminste onder de nieuwe
Nelsonrevue konden ze ook hun mond niet
houden. Waarschijnlijk komt dat ook
door den titel: ,,Zeg het met muziek";
zoodra de vleugels van Rudolf Nelson
en zijn assistent weer begonnen te
spelen, begonnen mijn buren ook weer
te praten. Zoo zeiden ze alles met
muziek....
De Nelson-revues zijn
geperfectionneerd vermaak. Het is steeds een voor

treffelijke beheersching van het lichte
cabaretgenre. Het principe schijnt wel
te zijn: alles zij licht en alles moet er
gemakkelijk uit zien. Dat is een
leidend beginsel, waar ieder publiek
dankbaar voor is. Want een beheer

sching van een bepaalden vorm is
steeds een aangenaam schouwspel
voor wie dan ook. Zelfs voor mijn
pratende buurtafel, die werkelijk veel
plezier hadden, alleen weer niet kon

den nalaten, te vertellen, hoeveel
plezier ze hadden, wat het mijne weer
bedierf.
De vorm en meestal ook de
inhoud van zulk een
Nelsonrevuetje is vrijwel steeds de zelfde:
een groot aantal losse scènes, met een
samenbindend motief tot n geheel
geproclameerd. Als dit nu het motief
zeg het met muziek" is, dan is dat
leidend beginsel net voldoende om aan
de losse nummers in het gedrukte
programmaboekje een schijn van een

heid te schenken. In de werkelijkheid
zijn ze zoo verscheiden als
cabaretscènes maar kunnen zijn. En dat is
maar goed ook, want een te groote
uniformiteit zou maar schaden. Hier
is dus naar een veelzijdigheid ge

streefd, waarin echter wel de zoet

vloeiende klanken van Rudolf Nelson,
en de goedmoedige en zonnige geestig

heid van Herbert Nelson verbindende
elementen zijn.
In de uren van licht vermaak in het
zaaltje boven, bij Tuschinski, gaat het
dan in hoofdzaak om liefde en liefdes

bedrog, van verlaten vrouwen, via
mannen in een kleerenkast tot drie
ontrouwscènes, eenmaal a la Sacha
Guitry, eenmaal op zijn Engelsch, en
op zijn Russisch.
Dit is een geestige persiflage in
hoofdzaak gespeeld door den
Weenschen Karl Farkas, die Sacha Guitry
plus bril en sleepend accent in een
Roman d'un Tricheur"-achtig
scènetje verrukkelijk parodieerde. Deze
Karl Farkas als gast doet zijn
Weenschen roep geen oneer aan. Hij geeft
het soort conférences, die niet uit het
hoofd geleerd schijnen, die vloeien,
en voortkomen uit een levendigen,
spontaan ontdekkenden geest.
De verdere leden van het gezelschap,
oude bekenden en nieuwe aanwinsten,
toonden zich elk op hun speciaal
toebehoorende gebied de kundige en
kunstzinnige cabarettiers, die wij
gaarne in La Gaitégaan zien.

Operette

Ik wil van jou een foto
(Hollandsche Schouwburg)
HOUDT gij van onvervalschte
operette? Grapjes, die gij drie
minuten van te voren al voelt aan

komen, om, als ze dan werkelijk ook
komen, toch in lachen uit te barsten ?
Situaties, onwaarschijnlijk maar lach

wekkend, die het gevoel voor humor
in beroering brengen zonder het ver

stand aan te tasten? Ga dan naar
Ik wil van jou een foto" dat gespeeld
wordt in den Hollandschen Schouw

burg, die niet meer Plaza heet. De
medespelenden in de operette zijn
grootendeels overgebleven leden van
het gezelschap, dat daar gespeeld
heeft; het is een kleiner gezelschap,
maar men kan zeggen, dat het ge

wonnen heeft. De operette is lichter
gespeeld, de grapjes lichter en fijner
gebracht en het geheel is sympa

thieker en vroolijker geworden. Het
paar komieken, dat deze operette, als
alle, behoort op te vroolijken wordt
gespeeld door Kurt Gerron en Sylvain
Poons, die samen ons veel genoegen
doen met een wat lang uitgespeelden
maar zeer goed te genieten humor.
Jopie Koopman is de jonge en schoone
dochter des huizes, aanbeden door
den compagnon des vaders. Deze Jopie
wordt steeds meer een goede operette

speelster, vroolijk, vriendelijk en vrij.
De verdere bezetting is eveneens goed.
Deze goede operette is een prettige
Kerstvacantieuitgang.
Opgelet!
Stond hier nu maar
UW
ADVERTENTIE!
PAG. M DE GROENE NO.

</text>
<image timestamp="2002:10:03:02:50:31.00" size="200272">D100099O.TIF</image>
</page>
</document>
