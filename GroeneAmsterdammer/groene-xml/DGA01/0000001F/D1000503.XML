<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390304</Datum>
<Pagina>6</Pagina>
</fields>
<page>
<pagenumber>1</pagenumber>
<text>
KANTTEEKENINGEN
Franco erkend
Enkele weken lang hebben de Fransche en
Engelsche regeering de erkenning-de-j ure van Franco
sleepende gehouden. Zij poogden duidelijk deze
erkenning van bepaalde voorwaarden afhankelijk
te maken.
Het heeft niet mogen baten.
Franco, die de onderhandelingen aan een zijner
ondergeschikten overliet generaal Jordana, die
bovendien den Franschen afgevaardigde, Bérard,
nog enkele dagen heeft laten wachten om aan de
militaire feestelijkheden te Barcelona deel te
nemen , heeft Londen en Parijs te verstaan
gegeven dat hij van geen voorwaarden wilde weten.
Niet zij hebben hem, maar hij heeft hun eisenen
gesteld. Frankrijk moest hem de wapens uit het
republikeinsche leger, de kunstschatten uit de
republikeinsche musea, en het goud van de republi

keinsche Bank van Spanje uitleveren. Hetgeen
geschieden zal. Een vriendschaps-overeenkomst
werd geteekend. Daladier stelde voor, dat de Kamer
de erkenning zou goedkeuren. Met een royale
meerderheid werd dit voorstel ingewilligd. Maandag
volgde officieel de erkenning, zoowel door de Fran

sche als door de Engelsche regeering, de ambassa

deurs zijn benoemd, kortom: alles loopt van het
befaamde leien dakje.
De republikeinsche regeering is quantit
negligeable" (en méprisable"....) geworden. Nog
enkele weken zal het verzet" in Centraal-Spanje
duren", profeteerde Daladier. Nog slechts enkele
uren l", corrigeerde, Zondag j.l., een conservatief
Parijsch blad. Inderdaad, succes kan dr. Negrin
op den langen duur niet hebben. Wat dat betreft,
heeft Azana, de president die er het bijltje bij neer
heeft gelegd, gelijk. Berichten uit Centraal-Spanje
die op verslapping van de bereidheid om den oorlog
voort te zetten, wijzen, blijven echter uit. Gemeten
met den maatstaf van het koele verstand, hebben de
legers die daar den ongelijken strijd voortzetten
en een wel zeer hachelijke toekomst
tegemoetgaan, wellicht ongelijk. Echter, aan den anderen
kant: welk een heldhaftigheid toonen niet deze
menschen die de democratie willen blijven verdedi

gen, ook al kennen zij den te verwachten afloop!

en nu Itali
Nog steeds speculeeren de Fransche en Engel

sche regeering er op, dat generaal Franco zich geheel
van zijn Duitsche en Italiaansche helpers zal weten
te ontdoen. Triomfantelijk heeft Chamberlain in de
Lagerhuiszitting van Dinsdag j.l. een telegram
voorgelezen van den overwinnenden generaal waar

in deze verklaarde, niet bereid te zijn buitenlandsche
inmenging te aanvaarden, welke zijn waardigheid
zou kunnen aantasten of inbreuk zou kunnen ma

ken op zijn souvereiniteit. Rekbare formules!
Trouwens, tegenover deze onzekere formuleeringen
staan andere verklaringen, zoo die van Serrano
Sufier, den tegenwoordigen minister van
binnenlandsche zaken, door velen gedoodverfd als de
minister-president van het nieuwe Spanje, die ver

zekerd heeft dat Spanje nimmer de door Duitschland
en Italiëbewezen diensten zal vergeten en onder

scheid zal weten te maken tusschen zijn oude en
nieuwe vrienden.
Afgezien echter van de vraag of Spanje op den
duur zich van de Duitsche en Italiaansche pene

tratie zal kunnen bevrijden in dat verband wach

ten wij met spanning op de handels-statistieken der
volgende jaren , is het op het oogenblik toch wel
een ernstige klap, met name voor Frankrijk, dat
Franco erkend kon worden, terwijl de Italiaansche
troepen nog op het Iberisch schiereiland vertoeven.
Het moment breekt aan, waarop Mussolini zijn
eerste eisenen zal formuleeren. Eerste eischen:
want het is niet uitgesloten dat de Italiaansche
dictator, het vorig jaar gegeven voorbeeld van zijn
Duitsche collega volgend, zijn eischen phase voor
phase zal opschroeven. Dat de in Spanje vertoe

vende Italiaansche troepen als drukmiddel tegen
Frankrijk zullen worden gebruikt, is maar al te
waarschijnlijk. Echter ook in Libye worden de
Italiaansche troepen gestadig versterkt. Officieel
zijn er reeds zeventig-duizend man, heeft de Itali

aansche regeering, trouw aan letter en geest van
de met Engeland gesloten overeenkomst, verklaard.
Ook wordt in Libye veel materiaal samengetrokken.
•IHIIMMMtlMI»
Rondleiding Stadhuistentoonstelling
Wegens het groote succes van de eerste rond

leiding op de tentoonstelling van de ontwerpen
voor het nieuwe Amsterdamsche raadhuis,
heeft De Groene" besloten, op Woensdag
8 Maart a.s. wederom een rondgang te houden.
Deze staat onder leiding van zijn bouwkundigen
medewerker, den heer B. Merkelbach, architect.
De rondleiding begint des avonds om half
negen. De deelname is geheel vrij en kosteloos.
Zij die een deelnemerskaart wenschen te ont

vangen, behoeven slechts naam en adres op te
geven bij de administratie van De Groene",
Keizersgracht 355, Amsterdam C. Op de
enveloppe of de briefkaart vermelde men
Rondleiding".
KUNSTZAAL VAN LIER
ROKIN126 - AMSTERDAM
Doorloopend Tentoonstellingen
Göbbels heeft in den Völkischer Beobachter" reeds
een artikel geschreven onder den titel Oorlog in
zicht?" Göring gaat dezer dagen naar Italië. De
Relazioni Internazionale" slaan een steeds
hoogeren toon aan. Het heet voorts dat binnenkort een
Spaansch-Duitsch-Italiaansche conferentie gehou

den zal worden. Is het wonder, dat men in Tunis
steeds ongeruster wordt, temeer nu maarschalk
Badoglio den toestand ter plaatse heeft opgenomen,
naar Italiëis teruggekeerd en nu volgens zijn aan

wijzingen de Italiaansche voorbereidingen uitgebreid
worden?
Wij zien voorhands geen reden tot optimisme.


De zorgen der kleine mogendheden.
Het wordt voor de regeeringen der kleinere mo

gendheden in Europa steeds moeilijker om zich
tegenover de bedreiging van het buitenlandsche
totalitairisme te handhaven. Zij vertoonen neiging,
óf zich te redden binnen een zorgvuldige
neutraliteits-politiek, óf op beide paarden te wedden.
Het laatste geldt met name van Polen. Dit land
wringt zich in duizend bochten om zoowel Duitsch

land als de Sowjet-Unie te goed vriend te houden.
Ciano, die in de afgeloopen week te Warschau ver

toefde laat ons niet vergeten te vermelden dat
zijn echtgenoote aan wie sommigen het smeden
van de as Rome-Berlijn toeschrijven, ter plaatse
haar eerste zwijn heeft geveld en den jachtdoop
volgens Poolsche tradities heeft ondergaan, hetgeen
zeggen wil dat een jachtopziener zijn vinger in
het bloed van het slachtoffer heeft gedoopt en daar

mee over de wang van Mussolini's dochter heeft ge

streken—Ciano dan, heeft gepoogd Polen als bond

genoot te winnen. De Poolsche regeering heeft ge

aarzeld. De stemming in het land is niet sterk pro
de as. Dat bewijzen genoegzaam de felle
anti-Duitsche studenten-relletjes. Heeft Ciano soms ook te
Warschau beraadslaagd, hoe Polen en Italiëte
zamen een absolute overheersching van Duitsch

land in Centraal- en Zuidoost-Europa zouden kun

nen verhinderen?
Het is een mogelijkheid, mér dan 'dat,
vermoeden wij zelfs. Men herinnere zich, dat
Polen en Italiëin October en November reeds ge

probeerd hebben, door het tot stand brengen
van een gemeenschappelijke Poolsch-Hongaarsche
grens Duitschland voor de voeten te loopen. Dat
is toen mislukt, maar het plan kan heel wel weer
opduiken.
Een van de landen die reeds lang complete neu

traliteit t.a.v. Duitschland en Italiëpogen te bewa

ren, is Zwitserland. Het uitoefenen van critiek op
deze beide mogendheden wordt er in het kleine land
niet gemakkelijker op. En hoe is het beloond voor
zooveel goeden trouw ? De Italiaansche pers is een
heftige anti-Zwitsersche campagne begonnen. De
penetratie-pogingen van Duitsche zijde zijn over

bekend. Neen, angst is een slechte raadgever.
Er is trouwens geen gemoedsgesteldheid waarvoor
de dictatoren terecht! zooveel minachting
koesteren.
Ook Belgiëheeft het moeilijk in deze dagen. Het
kabinet-Pierlot was een kort leven beschoren.
Dinsdag heeft de gematigde socialist Soudan een
nieuwe opdracht ontvangen. Zelfs wanneer hij
slaagt, verwachten wij geen blijvend succes. Er is
eenvoudig geen werk-meerderheid in het parlement
aanwezig, en het is de vraag of zoo'n meerderheid
na verkiezingen zou ontstaan. Alles omstandigheden,
waarbij de democratie in geen geval zijde spint.
Het probleem van het hamsteren
Terwijl in Duitschland de regeering reeds jaren
lang bezig is met het opslaan van voedselvoorraden
ten behoeve van de burgerbevolking in oorlogstijd en
daar op het oogenblik om slechts n voorbeeld
uit velen te vermelden, enorme graansilo's wor

den gebouwd voor het genoemde doel, terwijl ook in
Engeland door het parlement groote credieten zijn
toegestaan om het land gedurende den eersten
oorlogstijd onafhankelijk te maken van den
overzeeschen invoer, blijft het in Nederland rustig.
Van geconcentreerd opslaan in groote opslagplaatsen
is geen sprake. In stee daarvan geeft de regeering
de burgerij den raad, zélf voorraden op te slaan.
De Vereeniging voor nationale Veiligheid" heeft
nu den katholieken hoogleeraar de Quay opge

dragen, een brochure te schrijven over de voorraad

vorming door particulieren. Deze adviseert den
Nederlandschen huismoeders, een geheele reeks
artikelen in te koopen, loopende van blikgroenten"
tot zout". Aldus zal in elk geval de in Nederland
aanwezige voorraad grooter worden. Dat is juist.
De vraag is echter niet alleen, of de voorraad groeit,
maar ook hoe zij groeit, d.w.z. of zij groeit op de
economisch en sociaal meest gewenschte wijze.
Dat is hier o. i. niet het geval.
Bij centralen inkoop kan de regeering betere
prijzen bedingen dan de particulieren. Centraal
bewaren is om economische en technische redenen
te verkiezen boven het opslaan in particuliere
kasten en kelders. En, sociaal bezien, plaatst opslaan
door particulieren altijd de minder-bedeelden in een
ongunstige positie. Prof. de Quay geeft arbeiders en
werkloozen den raad, door middel van een
spaarvereeniging per week enkele kwartjes te sparen.
Hoe lang zal het niet duren, eer aldus een voorraad
bijeengespaard is, voldoende voor enkele gezinnen?
Op zichzelf is het natuurlijk te waardeeren, dat
particulieren ingrijpen wanneer de regeering achter

blijft. Maar inzake de voorraad-vorming van eerste
levensmiddelen moet het particuliere initiatief ten
allen tijde tekort schieten. Deze zaak is een aange

legenheid der regeering.


Nederlands volkskracht
plan dat de nieuwe stichting Nederlands
Volkskracht" heeft opgesteld voor werkverschaffing
en opleiding van jongere werkloozen, verdient om
meer dan n reden een Kantteekening". Genoem

de stichting, ontstaan door samenwerking van de
actieve A.M.V.J. te Amsterdam en de
Volkshoogeschool Allardsoog" te Bakkeveen, wil om te
beginnen vier werkkampen oprichten op verschil

lende punten des lands, waarin per jaar zestien

duizend jonge werkloozen drie maanden zullen ver

toeven' De stichting zal dezen jongen menschen
niet slechts arbeid verschaffen, maar ook
arbeidsscholing. Allardsoog" wil de zorg voor de op

richting van een kader op zich nemen. Het project
wordt voor 85 pCt. gefinancierd door den Staat; de
rest draagt de Stichting bij. Deze wil, tenslotte, ook
nog in Normandiëeen landbouwcentrum vestigen.
De activiteit van hen die tot dit uitgebreide plan
het initiatief hebben genomen, verdient slechts lof.
Doch, ondanks het door de schatkist verstrekte
subsidie: welk een stille aanklacht houdt deze nieuwe
onderneming niet in tegen de politiek eener regeering,
die nu, na bijkans tien jaren van crisis, nog steeds
bijna negentig pCt. der jongere werkloozen aan hun lot
heeft overgelaten ! En de gevolgen? Wij hadden
dezer dagen een gesprek met den heer mr. ir. B. W.
Haveman, secretaris der stichting, die ons mede

deelde dat Nederlands Volkskracht" slechts de
nieuwe generatie jongere werkloozen wilde opvan

gen. Onder de oudere generaties waren er, aldus
zeide hij op grond van informaties uit deskundigen
kring, zeer velen die de geschiktheid tot het ver

richten van regelmatigen arbeid volslagen verloren
hadden. Wat doet de regeering ten behoeve van
deze jongens die door jaren rondslenteren veroor

deeld zijn tot een gedeclasseerd bestaan? Niets.
Trouwens, de leiders van de nieuwe Stichting
zullen de eersten zijn om te erkennen dat ook hun
plan onvoldoende is. Zij bereiken voorloopig zestien

duizend jongeren, wel te verstaan: drie maanden
per jaar. Nederland telde op i Januari j.l. meer dan
twee-en-vijftig duizend mannelijke werkloozen
beneden de vier-en-twintig jaar. . . .
UN VIN EXCELLENT
krug brut
PAG. i DE GROENE No. 3122

</text>
<image timestamp="2002:09:13:02:44:27.00" size="252533">D1000503.TIF</image>
</page>
</document>
