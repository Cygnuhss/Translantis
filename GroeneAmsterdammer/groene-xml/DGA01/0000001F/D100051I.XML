<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390325</Datum>
<Pagina>16</Pagina>
</fields>
<page>
<pagenumber>1</pagenumber>
<text>
Een verhaal voor De Groene van Jan Mens
Jan Mens, van wien De Groene" deze week
een verhaal publiceert, is de schrijver van den
roman Menschen zonder geld" die onlangs
bekroond is met den Kosmos-Eerstelingen-Prijs
KLAAS Veenboer kijkt met welgevallen z'n
nieuwe woning rond, wrijft vergenoegd z'n
handen. Ja, eindelijk is 't er dan toch van
gekomen ! Weg zijn ze nu uit de oude straat, waar-ie
zeker wel twintig jaar gezeten heeft. Twintig jaar
waar blijft de tijd ! Klaas tuurt eens uit het venster,
oogt naar de nog groene weilanden, die donker
aangestreken worden door de ondergaande zon.
Fijn uitzicht heeft-ie hier, hél wat anders dan op
die ouwe woning. Daar kon je met permissie bij de
buren op tafel kijken.... En dan, voor Jans is 't
óók een heele verbetering, vooral nu de jongens
grooter worden, 't Was daar behelpen en nog es
behelpen geweest, tot je er benauwd van wier. . . .
Donkerte valt de kamer binnen. Klaas' oogen
volgen een spoortrein, die als een ver, vurig slan

getje schuift door het duister. Voorzichtig knipt
Klaas het licht in de schemerlamp aan, zacht, rood
schijnsel dringt door de gebloemde kap, er brandt
in den kamerhoek een krans van licht.
't Wordt al weer vroeg donker", zegt Klaas'
vrouw, die met het theeblad met kopjes naar
binnen schuifelt.
Tja, de dagen worden korter", antwoordt Klaas,
zijn pijp op den aschbak leggend. Enfin, 'k ben
blij, dat we vóór den winter verhuisd zijn".
Ik ook", komt Jans, en laat er vlug op volgen:
Zal 'k je 'n bakje inschenken?"
Welja, waarom niet. ... 'n Bakkie leut valt er
altijd wel in !" Klaas slurpt behaaglijk z'n koffie,
de handen rond den kop. Nou Jans", gaat z'n stem
bijna teeder, hebben we hier 'n aardig woninkie
of niet?"
Ja, de woning is mooi", zegt Jans, en haar
oogen blikken in het gedempte licht van de lamp.
Zwijgen ligt tusschen hen, alleen de klok tikt in
monotone regelmaat. Het leven ligt heel in de verte,
klein en doezelig krimpt het te samen onder het
zachte schijnsel. Kom", zegt Klaas opeens, en er
is iets in zijn stem, waarmee men kinderen vermaant,
kom Jans, nou moet je niet piekeren over die ouwe
woning.... We hebben er genoeg moeten schar

relen	"
Jans knikt. Ja, we hebben er zeker moeten
scharrelen. ... en rg ook.. . . Maar 't was daar
toch wel gezellig. De kinderen zijn er geboren, en
'k was gehecht aan de buurt. ..."
Buurt!" schampert Klaas minachtend, nog al
wat moois ! Kijk-op-de-tafel bij je buren ! En dan
die beroerde alcoof waar we met z'n vieren moesten
slapen.... En dat kouwe hok op zolder, waar
Joost opgeborgen werd. . . . Nee Jans we zijn
er stukken op vooruit gegaan."
Maar 't scheelt 'n hél stuk in de huur", werpt
Jans tegen. We verwonen hier bijna acht gulden.. .
En weet jij wat daar aan belasting bijkomt? En al
verdien je 'n tamelijk loon, zonder de kinderen
zouden we 't toch niet kunnen betalen."
Daar heb je gelijk aan", stemt Klaas toe. Als
we de jongens niet hadden, dan waren we nooit
verhuisd ! Konden we langer in dat alcoof j e blijven
slapen? Konden we Joost nog langer genoegen laten
nemen met dat zolderkamertje? Nee natuurlijk.
Dat gaat goed, zoolang de kinderen niet zélf ver

dienen. Maar als ze grooter worden, dan gaan ze
eischen stellen.... Da's gewoon. Enfin, ze hebben
nou allemaal een lekker, frisch slaapkamertje en
zoo hoort 't...."
Jans zwijgt. Ze weet: Klaas heeft gelijk, Klaas
heeft altijd gelijk ! Haar heele leven door heeft Jans
zich zoo'n beetje laten leiden. Door Moeder eerst,
en later door Klaas. O, Klaas is een beste kerel, die
zwoegt voor z'n gezin als een paard, maar Klaas
houdt feitelijk de touwtjes in handen. En als hij
zoo doorslaat dan zwijgt Jans maar.
Peinzend glijden haar oogen door de ruime
kamer. Groot is die, vél grooter dan haar ouwe
kamertje vroeger. Moet je nou die ouwe meubels es
zien staan, 't lijkt wel alsof ze verdrinken in de
ruimte	Alles zoo hol en ongezellig. Even krijgt
ze verlangen naar d'r ouwe, knusse kamertje met
de beste spullen: ronde tafel, rood-bekleede stoelen
en de gezellig-glimmende chiffonnière.... Die stond
daar zoo echt te pronken, met de antieke beeldjes
er bovenop....
Haar oogen zoeken het oude meubelstuk. Ja,
daar staat 't, tegen dien langen wand. Maar 't is
net, alsof 't hier niet thuis hoort, alsof 't zóó maar
is neergezet, om straks weggehaald te worden....
En de andere boel staat hier óók niet, vél te
ouderwetsch.... Ach ja, ze weet wel: 't ging daar niet
langer, de kinderen werden tégroot. Maar toch
onbewust sluimert in haar verlangen, verlangen
naar 't oude nest....
Ach ja, we hebben hier een pracht-woning",
zegt ze, instemmend knikkend. Maar. . . . maar
't is hier zoo ruim, hé, alles staat hier nog zoo
vreemd. Net of die meubels hier niet goed uit

komen. ..."
Daar heb je gelijk aan, Jans", zegt .Klaas
lachend. Eigenlijk moet je op een moderne
woning óók nieuwe spullen hebben. . . . En wie
zegt, dat wij die niet krijgen? Joost brengt nu
kostgeld in, en Dirk en Jan verdienen al flink. ..."
Wel ja, vooruit maar", onderbreekt Jans opeens.
Nog nieuwe meubels óók ! Eerst de verhuizing,
dan al die onkosten voor zeil en gordijnen.... Waar
wil je dat allemaal van betalen?"
Nee, eigenlijk weet Klaas dat ook niet. Nou ja,
't hoeft niet direct", vergoelijkt hij, als geschrokken
van zijn denkbeeld. Maar toch, 'n mensch kan
nooit weten.... Misschien krijg 'k nog wel een
paar extra goeie weken, hé, en dan zullen we wel
es kijken	Je kunt al voor weinig geld van die
nieuwerwetsche bullen krijgen. ..."
En wat wou je dan met onze ouwe meubels
doen?" vraagt Jans geschrokken.
Weet 'k nog niet. 's Kijken, wat een gek er voor
geven wil.. . . Of, weet je wat we brengen al die
ouwe rommel naar een verkooping."
't Is zonde", vindt Jans. En wat wou je dan
met die chiffonnière doen?"
Die ouwe kast?" Minachtend trekt Klaas z'n
schouders op. Nou, 't zou me wat waard zijn, als
'k die kwijt was. . . . Hoelang hebben we al tegen
dat ding aangekeken?"
Hij is nog van Moeder", zegt Jans zacht.
Dan wordt 't tijd, dat ie es opgeruimd wordt",
meent Klaas, misschien is ie wel antiek, en dan
kunnen we er nog geld voor maken. . . ." Opeens
krijgt Klaas een idee. Weet je wat? We brengen
't heele zaakje naar de verkooping, en dan schaffen
we voor die centen ons wat nieuws aan... ."
Je wil m'n chiffonnière toch niet. ..." wil Jans
zeggen, maar Klaas gaat luchtig verder: Ja, we
ruimen de ouwe boel op, en koopen fijne, nieuwer

wetsche spullen. ..."
Reken maar niet, dat onze ouwe meubels vél
zullen opbrengen", werpt Jans tegen.
Veel of niet, weg gaan ze ! En dan koopen we
zoo'n buffet met geslepen spiegels en van die
bokkepooten ! Deftig gewoon ! En stoelen met pluche !
Op de Schans heb 'k laatst zoo'n stelletje zien staan,
eenig, hoor !"
't Zal nog wel een jaartje aanloopen", meent
Jans, het koffiekopje iets te hard neerzettend.
Enfin, je begint maar met goed zuinig te worden.. .
Geen sigaar, geen glaasje bier. ..."
Er is iets in haar stem, dat Klaas hindert. Hij
voelt wel: Jans gelooft er niet veel van ! Wel ver

dorie ! Als hij gezegd heeft, dat er nieuwe meubels
komen, dan komen ze ook ! Even staat hij in
twijfel. Dan opeens:
Als ik geen contant geld heb, dan koop 'k ze
desnoods op afbetaling. ..."
Je bent gek", valt Jans uit. Ja, ze zal daar
meubels op afbetaling koopen ! Jans met haar
ouderwetsche degelijkheid ! Om je dood te schamen
voor de buren ! Niks hoor", weert ze
vreemdresoluut af. Daar moet 'k niks van hebben ! Stel
je voor, dat 'k geen geld heb, om te betalen. . . . Om
door den grond te zinken."
Phoe, de buren. . . .!" meent Klaas. Dacht je,
dat die alles Jantje Contantje kochten? Ik zou wel
es willen weten, hoe die allemaal aan d'r deftige
spullen komen. . . . En wat maakt 't eigenlijk uit?
Of je nou vooruit gaat sparen, of dat je ze meteen
in huis krijgt? Dat blijft toch zeker 't zelfde ! 't Is
net als met Dirk's fiets: je betaalt 'n daalder per
week, en de kous is af. ..."

EN werkelijk, het idee laat Klaas niet los. Wat
is er eigenlijk op tegen, om je óók es nieuwe
spullen aan te schaffen? Nu hij er zoo op let, staat
de krant vol met van die advertenties. Betaal uit
uw inkomen ! Onze voorwaarden zijn nog gemakke

lijker dan gemakkelijk ! Spreek met Van Dalen en
't komt voor elkaar ! Alles op afbetaling. . . . Kijk
hier es wat een lap van een advertentie, een heele
pagina: Bestelt de Wónder-serie! De Oostersche
vrouw en haar hartstochten ! 6 Dikke deelen ! De
eerste honderd inteekenaars ontvangen een gratis
premie ! Verdikkie-nog-an-toe, als je dat zoo leest,
dan lijkt 't wel, of geen mensch iets contant koopt!
En dan Wouter Kersemakers, die knul op z'n werk,
heeft die laatst niet een pracht van 'n radiotoestel
gekocht? Tweehonderd guldentjes meneer, en vijf
procent extra. . . . Maar nou héft ie wat degelijks,
'n toestelletje, waar ie al z'n buren de oogen mee
uitsteekt! En Klaas zijn besluit is: Nieuwe spullen,
en.... op afbetaling !
Op een Zaterdagmiddag heeft hij Jans mee

getroond. Allén maar om te kijken, hoor ! En als
ze voor den winkel van Van Dalen staan, duurt 't
niet lang, of ze zijn binnen óók. . . . En Jans, ja
eigenlijk vindt ze 't wel leuk, zoo als een echte
mevrouw behandeld te worden ! Tjonge, wat zijn
die verkoopers een beleefde menschen. O, als
mevrouw eens wist, hoe discreet de firma handelt!
En de kwitantieloopers, nu die zijn volkomen ge

nstrueerd, nee, daar kon niemand wat van merken...
En de levering geschiedt met gesloten wagens,
zonder reclame of zoo.... En als mevrouw eens
wist, wat voor rste klas families hun huisraad
van Van Dalen betrekken.... Nou, daar zou me

vrouw van opkijken....
En Jans, Jans laat zich door den galanten
verkooper volkomen inpalmen. Mevrouw, bekijkt u
nu eens dit schitterende ameublement.. . . stijl
Queen-Anne. . . . Prachtige afwerking, eerste klas
materiaal, moquette bekleeding. . .. Prima, prima !
Wij verkoopen minstens tien van deze origineele
ameublementen per week, alleen door recomman

datie. ... Duur? Goedkoop, mevrouw! Dressoir,
stoelen, crapauds, tafel samen maar 350 gulden !
Makkelijk te betalen, 5 gulden per week. In ander

half jaar is mevrouw eigenares van een vorstelijke
inrichting ! Och, eigenlijk kan mevrouw er nog wel
zoo'n pracht-theemeubel bijnemen. Met draaiende
kleppen en geslepen ruiten.... De groote mode
van 1939...."

EEN paar dagen later brengt Klaas de oude
meubels naar het verkooplokaal. Want den
volgenden morgen zal de nieuwe boel komen, en dan
moet er ruimte zijn. Jans heeft de chiffonnière
leeggeruimd, en alles, wat daar uit gekomen is, op
een hoop gelegd. Peinzend zit ze bij de tafel, en
haar vingers streelen de lang-vergeten dingen. Een
paar vergeelde portretten van gestorven familie

leden, en warempel: daar is een foto van haar en
Klaas in trouwcostuum. Ach ja da's meer dan
twintig jaar geleden, waar blijft de tijd? Nóg ziet ze
Klaas en Vader de chiffonnière boven brengen, dat
pronkstuk, waar Moeder zoo trotsch op was, maar
dat ze tóch wegschonk bij hun huwelijk... . Vader
en Moeder zijn dood, al jaren. Ja, ja alles gaat
voorbij, nou gaat de ouwe chiffonnière óók weg. ...
Teeder gaan haar vingers over een klein, wit doosje,
en voorzichtig maakt ze het deksel open. 't Is een
klein lokje blond haar, van Jans' eerste kindje, een
meisje was 't. Vijf maanden is 't geworden, en 't
heette net als Jans' Moeder, Lena.... Tranen
druppen op haar handen, en ze legt 't doosje opzij.
Voorbij is dit alles. . . .
Leeg wordt het nu in de kamer. Dirk komt thuis,
en die kan meteen een handje helpen, vindt Klaas.
Samen dragen ze de oude chiffonnière naar be

neden.
Boven luistert Jans, hoort, hoe de kast tegen de
muren bonkt. Daarbovenuit fluit Dirk schel
Violetta. ..."
't Is, of er een dooie wordt afgedragen....",
mompelt Jans, en snikt het uit in de leege kamer....
PAG. 16 DE GROENE No. 3225

</text>
<image timestamp="2002:09:13:03:56:22.00" size="250357">D100051I.TIF</image>
</page>
</document>
