<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390304</Datum>
<Pagina>3</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER
OPGERICHT
1877
Redactie en Administratie: Keizersgracht 355, Amsterdam-C. Tel. 37964. Abonnement f. 10.—per jaar. Postrekening : 72880. Gem. Giro G 1000.

Abonnementen kunnen met elk nummeringaan, doch alleen tegen het einde van een jaargang, na opzegging vóór l December, worden beëindigd.
4 MAART
1939
De geopolitiek, een Duitsche wetenschap
DE eerbied, welken de maatschappij in het
algemeen toont voor de wetenschap, spruit
voort uit verschillende omstandigheden,
waarvan een der belangrijkste is, dat men van haar
uitkomsten bijzondere waarden of nut verwacht.
In deze nutsverhouding tusschen gemeenschap
en wetenschap schuilen gevaren, in het bijzonder
voor de sociale wetenschappen, die zich bezighouden
met de studie der maatschappelijke verschijnselen
zelve. De behoeften of verlangens der gemeenschap
toch kunnen zoo krachtig in een bepaalde richting
gaan, dat ze den wetenschappelijken vorscher
meesleepen en hem tot conclusies voeren, die weliswaar
welgevallig zijn aan de machthebbers, maar die het
stempel missen der objectieve wetenschap. Men
denke aan de Duitsche rassenleer.
Het gevaar voor ontsporing der wetenschap
wordt grooter, naarmate de gemeenschap meer
druk uitoefent, zooals in tijden van opwinding of
nood. Dan kan de onderzoeker, die zich bewust
blijft van den ernst van zijn levenstaak, zich nog
trachten te beveiligen tegen den worgenden greep
der maatschappij door het zoo scherp mogelijk aan

wenden van op objectiviteit gerichte onderzoekings

methoden. Maar dit wordt hem onmogelijk gemaakt,
wanneer de gemeenschap dwingend eischt, dat de
wetenschap dienstbaar zij aan zeer bepaalde groeps

belangen. Hierin schuilt de noodpositie, waarin de
wetenschap zich bevindt in alle dictatoriaal gere

geerde staten.
De invloed van den geest des tijds" is in den
regel evenwel zóó groot, dat de dwingende macht
van den staat overbodig is voor de verlangde ont

zieling der vrijheid-van-onderzoek. Een der meest
sprekende getuigenissen daarvan is de geopolitiek,
een typisch Duitsche wetenschap, door generaal
Haushofer na afloop van den Wereldoorlog ge

sticht".
Wat is de taak van deze nieuwe wetenschap?
Niemand, die het nauwkeurig zeggen kan, ook
Haushofer niet. Het studie-object der geopolitiek
dat is wel zeker is: de staat, of beter gezegd:
zijn territorium.
Nu is dit territorium reeds sedert den aanvang
der aoste eeuw object van onderzoek voor de poli

tieke aardrijkskunde, schepping van den grooten
anthropogeograaf Ratzel. Daarom hebben de
geopolitici aan een taakverdeeling met die wetenschap
gedacht: de politieke aardrijkskunde houde zich bezig
met de vormenleer van den Staat, de politieke statica,
terwijl de geopolitiek den groei, de
ontwikkelingstendenzen en mogelijkheden, de territoriale politiek
voor haar rekening neemt, de dynamica dus. Maar
dan toch uitsluitend, voor zooverre deze bepaald
wordt door den geografischen aard van het territo

rium, vandaar de naam geopolitiek.
Dit voor zooverre" klinkt als een wijze beschei

denheid op geografischen grondslag. Het duidt op
het inzicht, dat, al moge het geografisch milieu bij
de expansiepolitiek (want daarom gaat het in den
grond!) een rol spelen, in werkelijkheid andere fac

toren niet minder van beteekenis zijn. Men denke
b.v. aan den invloed van dynastieke belangen of
dien van de psychologische gesteldheid der poli

tieke leiders: Chamberlain en Hitler.

INTUSSCHEN is van deze bescheidenheid bij de
geopolitici weinig meer te bespeuren, wanneer
ze van hun nieuwe wetenschap en haar uitkomsten
spreken. Nauwelijks is de geopolitiek geboren, of
ze weet reeds bij monde van Prof. Hennig te ver

tellen Jeder Staat folgt in seinem Handeln
dynamischen Kraften, die nur teilweise vom Willen der
Staatslenker abhangig sind.... Auch die
Staatsform spielt dabei keine Rolle". We leefden
toenmaals nog vóór 1933 !
Welke krachten domineeren dan, welke beslissen
naar het inzicht der geopolitici over inhoud en
richting der politieke handelingen? Volgens welke
wetten ontwikkelen zich de staten?
Hennig weet het precies: die Gesetze unterliegen
dem mathematischen Zwang des Parallelogramms
der geopolitischen Krafte". En mocht men nog in
het onzekere verkeeren omtrent den aard van die
LITTHAUER
• MAGENBITTER
Prof. Dr. H. N. ter Veen

geopolitieke krachten, dan neemt Hennig den
laatsten twijfel weg: het is der geographische
Naturzwang".
Wat is er overgebleven van de bescheidenheid,
die sprak uit het voornemen, de territoriale politiek
te bestudeeren voor zooverre deze geografisch wordt
bepaald ? Niets. Wilsvrijheid van staatslieden is een
hersenschim; historie, voor zooverre deze haar
vorm vindt in de staatsinstellingen, is van geen be

teekenis voor de politieke ontwikkeling van den
staat. Deze ontwikkeling is de resultante van natuur

krachten, welke met mathematische onverbidde

lijkheid het krachtenveld vormen, het
parallelogram van geografische krachten, waaruit de
staatspolitiek resulteert.
Voor wie bekend is met de geschiedenis der gees

teswetenschappen gedurende de igde eeuw, is dit
wetenschappelijke bijgeloof niet vreemd; het klinkt
nog na in populaire sprookjes, die b.v. de
Nederlandsche vasthoudendheid toeschrijven aan onzen
strijd tegen het water en de emotionaliteit der Ja

panners aan den vulkanischen aard van hun
bodem. Is een eeuw van geografisch onderzoek en
geografische bezinning niet genoeg geweest om ons
te bevrijden van dit soort oppervlakkig geogra

fisch determinisme?
Zóó slecht staat het er met de wetenschappelijke
geografie niet voor. Ze beleeft in den socialen sector
van haar uitgestrekt studieveld juist een opbloei,
die voortspruit uit het na veel strijd verworven
inzicht, dat een bodem-mensch-behandeling van
sociale vraagstukken tot onvruchtbaarheid is ge

doemd.
Maar terugval is altijd mogelijk, ook in de weten

schap. Wanneer de maatschappij in haar wankel
bestaan zekerheden zoekt, wanneer haar leiders
autoriteit behoeven, die de verbeelding der massa
biologeert en haar critischen geest het zwijgen
oplegt, dan wendt men zich tot de wetenschap. Niet
tot de zwoegende, voorzichtig onderzoekende, die
ook leeft uit de kracht van haar twijfel. Neen, dan
vraagt men de wetenschap als autoriteit, als Waar

heid, als Zekerheid. Twijfel is geen voedsel voor
de massa; zij behoeft vastheid, noodlot desnoods.
Wanneer de wetenschap haar het lot leert dragen
als een onontkoombaren plicht, als een
onverbiddelijken eisch der natuur, dan alleen zal ze zich
zonder tegenweer leenen tot het groote avontuur,
waarheen haar leiders haar voeren.
De geopolitiek kan daarbij goede diensten bewijzen,
want ze geeft een redelijken grondslag voor de fatalis

tische volgzaamheid der groep, daar ze leert van
den onverbiddelijken dwang, die uitgaat van de
natuur zelf, d. i. de Hoogste Macht: das Wesen
der Geopolitik ist.... in dynamischer
Betrachtungsweise politische Vorgange unter dem
Gesichtspunkt der Erdgebundenheit zu untersuchen," dus
geschichtliche Vorgange aus geographischen
Bedingtheiten zu erklaren."

MEN beschouwe deze taakbeschrijving der geo

politiek nog eens critisch. Het is uit een oog

punt van wetenschap wel zeer ongewoon, dat men
den onderzoeker reeds vóór hij met zijn arbeid
aanvangt, de verklaring der te onderzoeken ver

schijnselen voorlegt. Waarom dan nog onder

zoeken? Redelijk zou het zijn, wanneer de geo

politiek de territoriale ontwikkelingstendenzen van
den Staat onderzocht, teneinde daaruit, dus daarna,
de werking te leeren kennen van de vele mogelijke
oorzaken, zooals geografische, economische, his

torische, psychologische. Maar dit geschiedt niet en
behoeft ook niet te geschieden, want de geopolitiek
kent die oorzaken reeds alle vooraf, de veelheid
der causaliteitsmogelijkheden is slechts schijn en
spel; de werkelijke oorzaken van alle politieke
handelingen liggen verscholen in de geografische
kenmerken van het land, eigenschappen onveran

derlijk als graniet, onverbiddelijk als dictators,
dwingend als het noodlot zelf.
De geopolitici weten meer. Juist, omdat de staats

ontwikkeling wordt bepaald door natuurkrachten,
naar hun aard eeuwig werkzaam in het verleden
over het heden naar de toekomst, is het ook moge

lijk vooruit te zien en met stelligheid aan te geven,
hoe de staat zich verder ontwikkelen zal en moet.
Zooals men den loop der sterren berekent, zoo is

PAG. 3 DE GROENE No. 3222
de ontwikkelingsgang der staten te bepalen: de
mensch, de maatschappij spelen daarbij geen andere
rol dan die van werktuig in de hand der natuur.
De geopolitiek komt nóg sterker tegemoet aan
massa-verlangens, althans van diegenen, welke
expansie, verovering, het aanwenden van brutaal
geweld als een hoogtij in het staatsleven beschou

wen. Of eigenlijk is het zoo: de geopolitiek biedt
onder het mom van wetenschap schijngronden voor
de redelijkheid van den expansielust van agressieve
volken; ze spant de massa voor Mars' zegewagen,
waarvan de bestuurder natuurwetten" als teugels
gebruikt en het verblindend gezag der wetenschap
als oogkleppen aanlegt. Wie de geopolitiek als
wetenschap hanteert, drukt het brandmerk van
oorlogslust op het voorhoofd zijner volgers.
Dat geschiedt op zulk een onschuldig uitziende
wijze, dat de argelooze massa aanvankelijk min of
meer vermaakt en verrast toeziet. Want wie zou
niet glimlachen, als hij hoort, dat de staat een orga

nisme is, een levend wezen, dat geboren wordt,
aan kinderziekten lijdt; dat, evenals alle biologische
wezens, zich voortplant en sterft. Vaak lijdt de staat
daarvóór aan ouderdomsziekten, aan verkalking,
wordt kindsch en moet dan onder curateele gesteld
worden.
Lezer, denk niet, dat des schrijvers phantasie hem
parten speelt; daarvoor is de biologische staatsleer,
die Wissenschaft vom Staat als Lebewesen" een
veel te oud beestje. De geopolitici hebben het dier
van stal gehaald, omdat ze het gebruiken konden
bij hun missie-arbeid onder de menigte. Elk
dier immers gehoorzaamt aan de wetten der na

tuur; wanneer men den staat stempelt tot een
Lebewesen", wordt het aanvaarden van het dogma
der Naturbedingtheit" gemakkelijker gemaakt.
De groote dienst, welken de biologische staats

leer bewijst aan de geopolitiek en hun Anhanger",
zooals Prof. Haushofer zijn volgelingen bestempelt,
is, dat ze den veroveringslust leert beschouwen als
natuurlijk en dus onafwendbaar. Huwelijk en voort

planting zijn in het leven van den staat even nood

zakelijk als in de wereld van het leven zelf; Hunger
nach Raum" schreeuwt om bevrediging, op straffe
van ondergang.

HIER ligt het zwaartepunt van de maatschap

pelijke waarde der geopolitiek voor agressieve
volken; ze is vrucht van hun geestesgesteldheid en
voedt die gelijkertijd. Het bloedoffer, dat agressie
eischt, wordt gemakkelijker gebracht, wanneer de
natuur daartoe dwingt en de wetenschap dit bevestigt.
Dan kan aan moreele bezwaren het zwijgen worden
opgelegd en het Christendom, dat om vrede roept, ver

volgd worden. De staat, dat wil, geografisch gezien,
zeggen: zijn territorium, moet groeien op straffe
van ondergang. Hij moet gehoorzamen aan das
Gesetz der wachsenden Raume". De wetenschap
zegt het, wie durft dan twijfelen?
En ieder sluit de oogen voor het feit, dat in het
huwelijk (om in de taal der geopolitici te spreken)
tusschen geopolitiek en maatschappij aan deze weten

schap haar essentieele kracht is ontnomen: de wil
tot objectiviteit. Daarmee is de geopolitiek als
wetenschap ontzield en haar de kracht ontnomen
den weg naar waarheid te gaan. De wetenschap
is in de geopolitiek onttroond, maar deze bereidt
smakelijk voer voor de massa, houdt ze gretig en
strijdlustig als vechthanen, speeltuig in de handen
harer eerzuchtige leiders.
De geopolitiek is een Duitsche wetenschap en is
het tot voor kort gebleven. Wie kan zich daarover
verwonderen? Eerst in dit jaar is voor haar een
altaar opgericht in Italië, waar in deze maand het
eerste nummer is verschenen van de Geopolitica"
la rivista per Voi, quella che vi aiutera.... ad
evitare che si ripetano gli errori della storia di
ieri nella storia di domani...." („het tijdschrift voor u,
dat u zal helpen.... te vermijden, dat de vergissingen
in de geschiedenis van gisteren zich zullen herhalen
in de toekomst....")
De geschiedenis, de grootste aller aardsche rech

ters, zal het leeren.
VOOR ELKE BEURS 'N
BROCHES
20 STUKS

</text>
<image timestamp="2002:09:13:02:41:34.00" size="250943">D1000500.TIF</image>
</page>
</document>
