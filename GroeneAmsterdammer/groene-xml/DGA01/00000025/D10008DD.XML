<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19330225</Datum>
<Pagina>13</Pagina>
</fields>
<page>
<pagenumber>1</pagenumber>
<text>
Noel Coward
G. Simons
Componist, Dramaturg. Blijspeldichter,
Auteur, Acteur, Regisseur
De Engelschman Noel Coward, wiens ,,Design
for Living" thans met stormachtig succes in het
Ethel Barryrnore Theater te New York wordt
gespeeld, is een volmaakt acteur en een dramaturg
die weet wat het publiek eischt. Hij moet ongeveer
35 of 36 jaar oud zijn. Het succes dat hij in
Engelsch sprekende landen met zijn 24 of 25
tooneelstukken, revue's, drama's enz. beleefd heeft, is
phenomenaal. Er zijn critici die zeggen, dat,
ge' durende de laatste honderd jaar, alleen Disraeli,
Wilde en Shaw op dezelfde wijze, d.w.z. met niets,
begonnen zijn en later het geheele Britsche rijk
veroverd hebben. Bij dat trio voegt men thans Noel
Coward.
In New York is Coward's naam een leuze. Hier
heeft hij, voor zijn succes, alle desillusies beleefd die
tobbende jonge dramaturgen, componisten en
acteurs het bestaan vergallen. Maar Ooward liet
zich nimmer door zijn noodlot vellen. Hij overwon
den tegenstand en de barre New Yorksche onver

schilligheid voor onbekende grootheden. Op schitte

rende manier heeft Noel Coward revanche genomen.
Thans worden in een seizoen twee tooneelspelen
van hem opgevoerd en twee werken gaan in de
cinema. Een daarvan is Cavalcade, een soort
episch cyclorama, of historische beelden van
hoofdgebeurtenissen in de Engelsche geschiedenis,
beginnend met den Boerenoorlog en eindigend in
1930. Het cinemabeeld kreeg een zeer goede pers.
Het theater waarin het beeld vertoond wordt, is
tweemaal per dag uitverkocht.
Waar hij in 1931 32 ter wereld ook vertoefde,
behalve dan in de Brasiliaansche jungle, was hij
gedwongen naar de populaire en charmante melo

dieën te luisteren uit zijn succesvolle musical
comedy Bitter Sweet".
Coward heeft met zijn eigen twee handen, zijn
ovalen kop met de scherpe etsgroeven, zijn sierlijke
rappe voeten, zijn aardige stem en zijn eigen ge

schreven en gecomponeerde ,,This Year of our
Orace" (1928—29) een fortuin gemaakt. In Londen
bezit hij een staf die voor hem door het vuur gaat
en zijn uitgebreide zaken administreert. De leden
noemen hem the Great White Father". Hij tracht
niet, zooals Oscar Wilde, zijn bezoeker onmiddellijk
te pateeren met spitsvondigheden en zinsneden vol
afgrijselijk diepe bedoelingen. Coward is in het
daagsche leven een gewoon, vriendelijk, eenigszins
geblaseerd mensch. Hij is geen syphon vol
geestigheden. Provoceert geen tegenspraak door collega's
neer te halen. Hij looft graag het werk van anderen
en is een van de weinige beroemdheden die er geen
adyertentie-man (pressagent) op na houdt.
Hij veronderstelt dat zijn werk morgen morsdood
zal zijn. De sardonische lach die over zijn dunne
lippen rolt, verraadt zijn diep verborgen verach

ting of verbergt zijn leed. Zijn bleeke gelaat toont
de sporen van overwonnen verdriet. Twee snijdend
scherpe lijnen krassen van de beweeglijke neus

vleugels naar de mondhoeken. Maar de oogen
kijken zoo sceptisch de wereld in, dat men beter
doet met ook zijn gelaat niet al te ernstig te nemen.
Zonder verbitterd te zijn, voelt men toch de
scherpe ironie die achter sommige tranchante
zinnen verscholen ligt.
Coward werd, evenals een andere grootere
Engelsche tooneelschrijver, aan den oever van de
Theems, in Teddington, geboren. Zijn moeder
hield een pension; schraapte de laatste pennies
bijelkaar, om, met haar jongen Noel, af en toe naar
den schouwburg te gaan. Op tienjarigen leeftijd
kende het emotioneele ventje reeds den reuk van
de lijmverf der coulissen. Hij werd naar de
tooneelschool van Italia Conti gestuurd, de beste leeraresse
op dramatisch gebied in Groot Britanje. Daar was
een andere leerlinge die het ver zou sturen, de
thans zoo beminde actrice Gertrude Lawrence.
Mme Conti vertelde: De kleine Noel Coward was
een schuw, bedeesd knaapje. Hij zat in de loge
graag op mijn schoot, waar hij naar hartelust kon
huilen. Hij had verschrikkelijk heimwee naar zijn
moeder. Noel was een pienter ventje, maar ik heb
hem nooit voor normaal aangezien. Hij kon zoo
Noel Coward (aan tafel) in een scène
ontzettend emotioneel zijn.... maar aan zijn
heldere hersens scheen niets te mankeercn.
Wie denkt thans nog aan Cowards jeugd en aan
de moeilijkste perioden uit zijn bestaan? Geen
sterveling. Zijn naam prijkt in enorme lichtletters
op Broadway en in zijn zijstraten. Geld vloeit hem
toe als water. Twaalf jaar geleden kon men
Coward in of voor de kantoren der tooneelagenten
vinden. Hij maakte de trieste ronde die men hier
den kruisgang noemt. Overal hetzelfde
energiedoodende bescheid: Er is niets voor u ! Compo

neerde liedjes die geen uitgever wilde drukken.
Schreef revue's, een en drie acters die ongelezen
teruggestuurd werden. Hij dorstte naar eer en
roem. Om zich op zijn schamelheid en onbekend

heid te wreken, dineerde hij als hij een pond in zijn
bezit had, in de Savoy ,de C'laridge, of de Kitz
Carlton. Luchtte zijn bitterste sarcasmen over de
geraffineerde bezoekers en bezoeksters in dure
avondtoiletten, die daar iederen dag konden
dineeren en soupeeren, alsof zij de goudvoorraad
van the Old Lady" tot hun dispositie hadden.
Maar ziet, hoe hij die jongensschuwheid overwon,
zijn energie staalde en zijn werken opgevoerd
kreeg. Excentriek, emotioneel, rad van tong en
bijtend scherp. Bizar! hoe hij, omdat de kleur van
zekere bloemen hem verveelde, in een aanval van
woede, bloemen en vaas uit het venster wierp. Volg
hem. op zijn zonderlinge loopbaan, tot hij plotse

ling met the Vortex" zijn eerste groote
auteursen acteurssucces behaalde.
De daarop volgende drie jaren moet hij in oen.
soort scheppers-delirium geleefd hebben. Ifij
schreef Easy Virtue", Pallen Angels", liay
Fever", This was a Man", Home Chat", The
Marquise", the Queen in the Parlour".
Hay Fever" beleefde ook hier een groot succes.
De meeste comedies hadden iets met elkaar
gemeen, namelijk den invloed van het Europeesche
Continent op het stok conservatieve Engeland. In
zijn verschillende werken kan men de vroolijkste
beschimpingen lezen op Britsche
eigendommelijkheden. Vele zinnen splijten van spitsvondigheden.
De schrijftechniek van Coward voor het tooneel
lijkt oogenschijnlijk doodeenvoudig. Maar vergist
u niet ! Een Amerikaansch tooneelrecensent consta

teerde dat Coward in zijn Hay Fever (hooikoorts)
158 zinnen van drie woorden, had gebruikt. De
Grieken noemden dat stichomythy, een dialoog
met zinnen van drie of vier woorden. Wanneer
zulke zinnetjes van Cowards eigen lippen komen,
klinken zij knetterend als machinegeweervuur.
Droog, macaber, vluchtig, accuraat. Hij bereikt
het effect zonder moeite, zonder aanloop, telkens
wanneer zijn dunne mond met lippen als
scheermessen zich opent. Hij onderstreept liet woord met
een los gemakkelijk gebaar. Bij het lezen laten die
zinnetjes weinig of geen indruk achter. Maar
luister goed wanneer hij ze afschiet: er zit
arglistigheid in, op wreedheid af.

Het publiek heeft de/elfde onberekenbare luimen
als een prima donna wier eciste jeugdsuccessen in
't verleden liggen. liet bezit dezelfde pretenties en
ijdelheden, wispelturig en boosaardig. Zonder eenig
grondig motief, kreeg het Londensche theater

publiek het plots in 't hoofd, om dezen vernuftigen,
eleganten, satirieken acteur en tooneelschrijver
plotseling te behandelen als een zakkenroller, die
op heeterdaad betrapt wordt. Het kan zijn, dat hij
in een moedelooze bui in een interview met een of
anderen reporter, enkele onaangename dingen
heeft gezegd, over het kitteloorige Engelsche
publiek, 't Is ook mogelijk, dat de toen nog excen

trieke jonge man zich de woede van zekere snobs
op den hals had gehaald, omdat hij in een chic
nachtlokaal verscheen in een mauve polo jumper.
Misschien vielen de sarcastische opmerkingen over
de bestaande zakelijkheid, die hij af en toe maakte,
niet in den smaak. Niemand weet de eigenlijke
oorzaken.

(Slot op pag. 14)

</text>
<image timestamp="2002:09:26:17:21:59.00" size="349837">D10008DD.TIF</image>
</page>
</document>
