<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19330311</Datum>
<Pagina>19</Pagina>
</fields>
<page>
<pagenumber>1</pagenumber>
<text>
No. 2910
De Groene Amsterdammer van 11 Maart 1933
19
Uit het kladschrift van Jantje
Croquante croquetjes
Alida Zevenbootn
Wat is de natuur toch lief maar
je moet er oog voor hebben. Ik heb
achter mijn huis, boven den uitbouw
van de keuken, een plat dak, een
platje en dat heb ik laten inrichten
als daktuintje. En nu moest u eens
kunnen zien hoe de crokusjes al
aan het uitkomen zijn, oranje met
een groen blaadje, en precies op tijd.
Ik had de bolletjes op de
bloemmarkt gekocht en ik was al bang dat
ze bevroren zouden zijn maar neen,
ze steken hun kopjes al omhoog en
als het een beetje wil dan zit ik
van den zomer op mijn platje lekker
in het zonnetje te genieten op een
klein bleekveldje en dan wat gera

niums en dan is Alida de koningin
te rijk! Als de Inwendige nog leef de..,
die was dol op een duiveplat en een
slag als hij had om lokduiven af te
richten die dan de vrouwtjes bij de
buren weghaalden! Ze hebben hem
in de Looierdwarsstraat er eens
bijna om vermoord en ik zie hem
nog boven op zijn platje staan en
met zijn stok telkens de duiven
opjagen als rij wilden neerstrijken.
En dan moeat er een sperwer in de
buurt zijn ! Dan had bij geen gerust
oogenblik en hij had er wel zoo uit
willen vliegen om den roover te lijf
te gaan maar zijn lokduiven waren
berucht en ik denk dat hij dat in
zijn oogen had want ben ik zelf
eigenlijk geen lokduifje van hem
geweest? Wie weet als de buren
er niets tegen hebben dat ik ook nog
een paar duiven ga houden. Het zijn
zulke lieve beestjes en zoo argeloos
en de Inwendige kende ze allemaal
bij hun voornaam en hij had prach

tige doffers en er was geen een zoo'n
deskundige jn den duivenhoek op
het Amstelveld als hij. Hem konden
ze niets wijsmaken en ik heb hem eens
voor zijn verjaardag willen verrassen
met een doffertje dat ik in de Spui

straat gekocht had want alleen op
het Amstelveld waagde ik me niet
en ik hoor hem nog lachen toen hij
het beestje zag. Het was een vrouwtje
dat de kropziekte had maar wie denkt
daar nu aan?
Een mensen hoeft er niet voor
naar buiten te gaan, zoo mooi bloeien
mijn crokusjes al en ons acteurtje
spreekt er al van dat ik van den
zomer sla moet pooten en worteltjes
maar ik weet niet of dat op zoo'n
daktuintje gaat en met buren kun je
nooit weten want er komt een raam
van hen net boven mijn platje uit
en als ze er eens een emmer boven
omkeeren? En wat is een mensch
toch gauw met een kleinigheid te

vreden zoo'n paar oranje-blaadjes
en nu kan ik ook beter de dichters
begrijpen als ze gaan zingen van het
voorjaar. De Inwendige heeft eens
voor den verjaardag van mevrouw
zaliger die net op l Mei jarig was,
een gedicht gemaakt en ik moet
zeggen dat we allemaal hebben staan
huilen toen hij het voorlas en ik
weet nog heel goed dat meneer
hem een muntbiljet gaf en 's avonds
stond ik weer te huilen want toen
had het voorjaar hem te pakken en
vroolijk dat hij was ! Ik zal er maar
niet meer van vertellen maar erg
vlot was hij met de pen, een beetje
te vlot misschien want ik heb me
veel later laten vertellen dat hij
erg vlot met het zetten van een
handteekening geweest was en daar

om eigenlijk naar Indiëwas ge

gaan.
Of ik nog zal schoonmaken weet
ik niet want meneer Stanislafski
zegt dat de gulden naar de maan"
gaat en ik ben er erg van geschrokken
•want voor alle zekerheid had ik er
wat weggelegd omdat je met al die
rare effecten, die vandaag heel hoog
staan en morgen niets waard zijn,
niet voorzichtig genoeg kan zijn en.
wat is er nu eigenlijk gezegd solider
dan onze gulden ? Ik heb ze nog
gekend met de beeltenis van onzen
koning Willem I er op en ook van
Willem II en dacht er toen iemand
aan dat zoo'n gulden wel eens naar
de maan" zou gaan. Ik weet niet
precies wat het beteekent maar het
schijnt heel erg te zijn maar gelukkig
komt onze kapitein van de Burger

wacht er tegen op en zegt dat hij
en zijn mede-officieren en troep er
voor waken zullen dat er met den
gulden iets gebeurt en dat is ten

minste een troost en hij heeft me
voorgesteld of hij ze niet zoo lang voor
me zou bewaren maar daar moet
ik nog eens over denken want ik
heb eenmaal mijn geldje aan iemand
te bewaren gegeven die me ook
bezwoer dat er niets mee zou gebeuren
en dat de gulden en rijksdaaldertjes
en de gouden tientjes zouden jon

gen" zoo noemde hij het en
heeft u ze terug gezien dan heb ik
ze teruggezien! Wijlen meneer zei
altijd dat je in geldzaken je eigen
vrouw niet moet vertrouwen en ik
geloof dat hij gelijk heeft en je vooral
met je familie moet oppassen. Neef
uit de Commelinstraat is nu
huisbezoeker geworden voor de verkie

zingen en is bij me geweest of ik hem
niet wat kon voorschieten want hij
had een nieuw pak noodig omdat hij
zoo, met zijn afleggertje, niet op
bezoek bij het kapitaal kon gaan
maar ik ben er niet ingeloopen en
wat zei hij hardop op de trap bij
het weggaan? Zoo maak je van de
menschen bolsjewikken en als ze
uw huis in brand steken, dan is dat uw
eigen schuld." Dat kan wel maar ik
heb mijn inboedel behoorlijk ver

zekerd, al zegt dominéKersten dat
dat zonde is maar ik heb gehoord
dat hij wel een paraplu opsteekt als
het regent en is dat soms niet tegen
een hoogere bedoeling in? Want is
de regen niet om nat te maken
en mag een mensch zorgen dat hij
droog blijft als het de bedoeling is
dat hij nat wordt ? Ik ben in die dingen
niet zoo erg sterk en ik zeg maar
zoo als ik denk dat het is, maar als
de Inwendige nog leefde, dan zou
die u haarfijn kunnen uitleggen hoe
het wezen moet. En nu moet ik een
hekje met kippengaas om mijn dak

tuintje laten timmeren want anders
komen de katten er in en Bertus
van de Brandweer heeft een kennis
die bij de gemeente-boomeii is en
die zal hij eens meebrengen om te
zien of er nog wat anders kan groeien
en ik heb er al over gedacht om
spinazie-zaad te zaaien maar dan moet
je weer een vogelverschrikker hebben
en toen ik dat zei. lachte ons acteurtje
en zei dat we die al hadden en ik denk
dat hij de dame van de
tweehoogvoor-suite bedoelde want ik zou niet
weten wie anders. En wat een zorg
weer alleen om zoo'n paar lieve
crokusjes oranje met een groen
blaadje u moest ze kunnen zien. ...

</text>
<image timestamp="2002:09:26:18:43:18.00" size="191386">D10008EN.TIF</image>
</page>
</document>
