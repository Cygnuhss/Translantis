<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19330415</Datum>
<Pagina>17</Pagina>
</fields>
<page>
<pagenumber>1</pagenumber>
<text>
B I O S C O P Y
L. J. Jordaan
f
Marton «ering: laöles of the
big house." Paramount
Terwijl de Duitsche film wat haar groote
productie betreft hopeloos dreigt vast te loopen
in de operette en het nationalistische heidendom,
attaqueert de Amerikaansche met steeds grooter
nadruk de realiteit en nog wel de realiteit
van haar minst vleienden kant. Het wordt ons
bjj deze merkwaardige zelfbeschuldigingen in de
diverse aanklachten" alevel wat wonderlijk te
moede. Wat beteekent dit permanente requisitoir?
Berust het gelijk Le Roy's I am afugitive.. .."
op feiten? Zoo ja welk een bijna
bovenmensehelgke geest van tolerantie moet dan het Ame

rikaansche gouvernement bezielen! Zoo neen
welk een onbegrijpelijke liefhebberij om noodeloos
in eigen vleesch te kerven bij een volk, dat der

gelijke zelfbeschuldigingen savoureert. Hoe dan
ook - uit deze films treedt een mentaliteit van
vrijheid naar voren, die langzamerhand fantas

tisch mag heeten. Met name voor ons, bewoners
van het pothuis der Hitlerkazeme.
Ook de film. Ladies of the big house" stelt ons
voor deze problemen. Wij vragen ons in ver

bazing af,-hoe het mogelijk is dat dergelijke krasse
oordeelen over een gouvernementssysteem nota
bene als publieke vermakelijkheid allerwege ge

ventileerd kunnen worden zonder dat of de politie
alle films verbrandt of het te hoop geloopen
volk alle gevangenissen. Want deze
Paramountfilm is opnieuw de zooveelste aanklacht tegen
misstanden, welker publicatie in dezen vorm en
met deze vrijmoedigheid in onze klassieke bakermat
der vrijheid ondenkbaar zou wezen.
Door de listige wraakneming van een
onderwereld-bandiet raken twee jongelieden onschuldig
in de gevangenis. Dit is merkwaardig genoeg
slechts de korte en onvermijdelijke prélude. Wat
andere in dergelijke .„amusements" films den
hoofdschotel uitmaakt: de intrigue, de jacht op
de misdadigers, de terechtzitting.... het wordt
alles slechts vluchtig aangegeven, om des te
spoediger en grondiger op het hoofdthema te
kunnen ingaan: de gevangenistoestanden. Met
een bezetenheid, die (alweer) aan de Russen
herinnert, wordt alles op deze kaart gezet.
Natuurlijk wij dienen voorzichtig te zijn met
dit soort requisitoirs-op-celluloid. Sensatie is sen

satie en de verleiding om haar van de opwinden

de gangster-avonturen naar de cel of den
electrischen stoel te verplaatsen is ongetwijfeld groot.
Maar wij dienen tevens te erkennen, dat het proces
met een grimmigen ernst geschiedt met een
indrukwekkend vermijden van alle romantiek en
sentimentaliteit. Het gevangenisleven trekt aan
ons voorbij als een langzame, gore en monotone
marteling. Hier en daar lijken de situatie en de
figuren weliswaar sterk aangezet maar men
heeft steeds de overtuiging, dat dit meer geschiedt
door de heftigheid van het betoog, dan terwille
van theatrale effecten. En erkend.moet worden,
dat het momenten oplevert van een wurgende
beklemming en een adembenemende spanning,
als wij bij de Europeesche film sinds lang niet meer
gewend zijn.
Er komt een episode in voor, waarbij de jonge

lieden respectievelijk uit de mannen- en de vrou

wengevangenis gehaald en elkander tegemoet ge

voerd worden, alleen maar om.... een persfoto

graaf gelegenheid te geven een sensationeele kiek
te maken l "Het is hier wel in het bijzonder on

mogelijk, bij een, dergelijke monsterachtige
aanklacht aan fantasie te denken. En dan zijn wij
toch wel weer geneigd, aan een getuigenis als
dit een groote en ernstige beteekenis toe te kennen.
Dezelfde authenticiteit kenmerkt de scènes in
het Doodenhuis" de gevangenis, waar de
ter dood veroordeelden hun laatste dagen door

brengen. Hier stijgt de beklemming en de wanhoop
tot de woeste vertwijfeling van Dreiser's American
Tragedy" aanzienlijk forscher en imposanter
dan de gelijksoortige fragmenten in de verfilming
van dien roman door Sternberg.
Zoo werd dit cinegrafische anathema der ge

vangenissen een aaneenschakeling van schokkende
sensaties, die ons even ontsteld en ontredderd
achterlaten als het verwante werk van Le Roy.
Wij aarzelen bij deze opeenvolging van felgekleur

de contrasten het goedkoope odium: melodrama,
uit te spreken. Ongehoorde toestanden van dit
formaat leiden automatisch en logisch tot een
tragiek, die met onze maten van natuurlijkheid"
en reserve niet meer gemeten kunnen worden. Er
is maar n ding, dat ons ten aanzien van het
documentaire niveau dezer film tot eenige voor

behoud noopt. Dat is het algemeene fraaie"
cachet, dat haar aankleeft. De hoofdfiguren zijn
met net een tikje te veel oog voor uiterlijke aan

trekkelijkheid gekozen, om de crue, eerlijke tendenz
ten volle aanvaardbaar te maken. Het milieu der
gevangenissen is net iets te gunstig voor effect

volle compositie en belichting, om in een onvoor

waardelijke authenticiteit te doen gelooven. In
dit opzicht bereikt Ladies of the big house" niet
de rauwe, primitieve kracht van I am a
fugitive...." Naast den leelijken, maar ongelooflijk
echten Muni is Sylvia Sydney, ondanks haar
gevoelig masker, te select evenals haar partner
Gene Raymond. Zelfs de vrouwelijke marqué, de
pittige en temperamentvolle Wynne Gibson, legt
het met haar iets te geschminkt en te regelmatig'
gezicht af, tegenover de ruige typen van het
Georgia-bagno. Hetzelfde geldt voor de decor's,
die in hun onberispelijke en zindelijke werking
de vergelijking met de duistere, soms slecht ge

fotografeerde en primitief belichte, doch suggestie

ve holen uit de andere film, niet kunnen doorstaan.
Ondanks deze ietwat verzwakkende vermooiing,
domineert niettemin in Ladies of the big house"
een hartstocht en een heftigheid een rauwheid
en een eerlijkheid, die de lijst van merkwaardige
films, waarmee Amerika ons den laatsten tijd ver

raste met een sterk item vermeerdert.
En die ons temidden der
harten-in-driekwartsmaat en der helden-in-uniform met weemoed
vervult....

Nieuwe Uitgaven

Sir Arthur Salter K.C.B, schreef een omvangrijk
werk over economische, financieele, politieke en
organisatorische onderwerpen in verband met den
internationalen toestand van de laatste jaren.
Onder den titel Economisch herstel" is hiervan
een Hollandsche vertaling verschenen bij Sijthoff's
Uitgevers maatschappij te Leiden.
De schrijver behandelt de volgende problemen:
geld en goud; crediet- en financiewezen; herstel

en oorlogsschulden; handelsbeleid en tarieven;
industrieele organisatie; staatsregeling,
staatsbeheer en politieke veiligheid.
Bij de behandeling van elk afzonderlijk onder

werp heeft de schrijver de gebeurtenissen gevolgd
van de laatste dertien jaren.


Werkfoto uit Ladies of the big house *

Dr. A. R. Zimmerman zet in een brochure onder
den titel: November 1918" zijn houding uiteen,
door hem aangenomen bij de gebeurtenissen van
November 1918. Hij bestrijdt hierin de door de
socialisten gegeven voorstelling van zijn optreden.
Die voorstelling is deze: dat hij, voorziende het
uitbreken van een socialistische omwenteling in.
Nederland, zich reeds bij voorbaat tot de s.d.a.p.
had gewend met de mededeeling, dat hij de om

verwerping van het gezag ook hier te lande ver

wachtte en dat hij bereid was onder het nieuwe
bewind zijn ambt te blijven bekleeden.
Uitgave van Nijgh en van Ditmar te Rotterdam.


Dr. B. Raptschinsky, Blank en Geel in het verre
Oosten. Uitgave van W. J. Thieme et Cie te
Zutphen.
Om hetgeen nu in het verre Oosten en den Paci

fic gaande is te kunnen begrijpen, is een zekere
kennis van het verleden noodzakelijk. In dit boek
vindt de lezer een beknopt overzicht van de ont

wikkeling der verhoudingen tusschen de blanke
en de gekleurde volken in het verre Oosten; tus

schen de gekleurde volken (Japan, China en Korea)
onderling; een schets van den tegenwoordigen toe

stand in China en Japan en van de waarschijnlijke
ontwikkeling der gebeurtenissen in de toekomst.
Sylvia Sydney in Ladies of the big house'
•

</text>
<image timestamp="2002:09:26:21:20:54.00" size="370247">D10008HB.TIF</image>
</page>
</document>
