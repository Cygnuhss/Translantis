<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381119</Datum>
<Pagina>17</Pagina>
</fields>
<page>
<pagenumber>1</pagenumber>
<text>
Parasieten
op de onwetendheid

DE heer Lares werd geboren in Amerika, in
het jaar 1874.
Zijn ouders, die het beste met hem voor hadden,
besloten dat hij dokter moest worden, en zoonlief
ging zich de edele kunst meester maken aan het
College of Homoepathic Medicine and Surgery
van de Universiteit van Minnesota. Hoewel hij pas
in 1900 het diploma van dit tweede rangs instituut
ontving, was hij er op eenigszins duistere wijze in
geslaagd, reeds drie jaar tevoren van den Staat
een vergunning tot het uitoefenen van zijn beroep
te verkrijgen. Aangezien het dokter Lares moeilijk
viel, om zijn geheele verdere leven het rechte pad
te bewandelen, was het helaas onvermijdelijk dat
hij af en toe met de autoriteiten in conflict kwam.
Het gevolg was, dat zijn beroep hem niet de
gewenschte contanten bleef opleveren, en hij ging
dus naar een betere bron van inkomsten uitzien.
Het geluk, zonder hetwelk men niet slaagt in het
leven, bracht hem in aanraking met den heer
Lundy, die in het advertentiebedrijf zijn sporen
benevens een karige boterham had verdiend. Het
edele tweetal richtte in 1926 de Home Drug
Company op en ieder gaf honderd dollar om de onder

neming over de eerste moeilijkheden heen te helpen.
Dokter Lares werd president, zijn vrouw
vicepresident en de heer Lundy gaf tijd en energie
aan het gecombineerde ambt van secretaris-penning

meester en chef van de afdeeling Advertenties.
De Home Drug Company bracht Prescription
No. 69" in den handel, een middel, dat in staat
was, galsteenen op te lossen". Natuurlijk waren
de heeren niet zoo dom, te zeggen, dat zij het
hadden samengesteld ! Het was het recept van een
dokter, die zich jarenlang" gespecialiseerd had in
galblaasziekten, en maar al te blij was, dat de
Home Drug Company hem in staat stelde, het
publiek van zijn kennis en kunde te laten
profiteeren".
Natuurlijk duurde het eenigen tijd voor dit
publiek van de geneeskrachtige werking overtuigd
was, maar dank zij handig opgestelde advertenties,
die eenerzijds in zwarte termen het lot der galsteen

lijders afschilderden, anderzijds echter talrijke ver

klaringen brachten in den trant van Mevr. A. te D.,
wie jarenlang het minste werk te veel was, maar
die door het gebruik van twee flacons Prescription
No. 69 weer opgeruimd alle bezigheden kan ver

richten" duurde het niet lang, of aanvragen
en geld stroomden binnen.
In 1930, vier jaren later, bedroeg het kapitaal
van de onderneming honderdduizend dollar en de
jaarlijksche inkomsten, uit bedrog en onwetend

heid verkregen, beliepen vijf-en-twintig duizend
dollar !
Prescription No. 69 bestond voornamelijk uit
glycerine en bevatte voorts kleine hoeveelheden
rundergal en galzuren. Onnoodig te vermelden, dat
het helaas niet aan het gestelde medische doel
beantwoordde.

VOLTAIRE spotte reeds, dat de doktoren ge

neesmiddelen, waar zij niets van wisten,
voorschreven aan patiënten, waar deze nog minder
van wisten. Geen dokter zal beweren, dat hij nu
zoowel van het een als van het ander alles weet,
maar zijn kennis is, dank zij de vlucht van het
experimenteele onderzoek, belangrijk grooter dan
die van zijn collega uit Voltaire's tijd.
Wanneer tegenwoordig vondsten op therapeu

tisch gebied worden gedtan, dan is het plicht, de
werking van het nieuwe middel uitvoerig te
bestudeeren met behulp van dierproeven, die zoo
uitgebreid mogelijk moeten zijn. Men dient na te
gaan, of het acute of chronische vergiftigings

verschijnselen geeft; welke organen in dit geval
afwijkingen vertoonen; hoe opname en uitscheiding
geschieden, enz. Tezamen met een beschrijving
van bereiding en samenstelling behoort dit geheele
onderzoek gepubliceerd te worden in een weten

schappelijk tijdschrift, opdat ook anderen zich door
controle van de waarheid kunnen overtuigen, en


N.V. ARNHEMSCHE HYPOTHEEKBANK

3y«°/0 PANDBRIEVEN:
Uitgiftekoers 101% Conversiekoers I00| %
HYP. KAPITAAL BESCHIKBAAR
Da Dirootle :
Mr. J. F. VEKSTEEVEN
Mr. H. G. VAN EVERDINQEN
Caricaturen van
Cruikshank op
den kwakzalver
nu mag, veelal na maanden werk, de groote en
nog altijd niet geheel van gevaar ontbloote stap
van laboratorium naar kliniek ondernomen worden.
Het kan zijn, dat het middel dan bij de zieke aan de
gestelde verwachtingen voldoet, hoewel verrassingen
en teleurstellingen niet zijn uitgesloten. Het spreekt
vanzelf, dat ook de eerste toepassingen op patiënten
uitvoerig beschreven moeten worden en dan,
als van meerdere kanten bevestiging komt van het
oorspronkelijke werk, dan pas dient het middel in
den handel gebracht te worden.
Het is eenvoudig, in te zien, dat een eenigszins
consciëntieus vooronderzoek veel tijd en nog meer
geld kost. Geen wonder dus, dat er firma's zijn, die
zich een deel van de moeite trachten te besparen
en een te klein of onvolledig onderzoek reeds vol

doende vinden. Anderen bezitten onvoldoende ge

schoold personeel, laten chemici het werk van
pharmacologen of pharmacologen het werk van
medici doen, en sommigen maken het zich nog
gemakkelijker en doen niets, blijkbaar in de over

tuiging, dat een middel, wat voor hun beurs goed
is, ook anderen geen schade kan doen.

MEN behoeft niet de Atlantische Oceaan over te
steken, om leerzame feiten te vernemen. In
Engeland bestaat een belasting op geneesmiddelen
van geheime samenstelling. Prof. A. J. Clark,
professor in de pharmacologie aan de universiteit
van Edinburgh, die in een van de laatste nummers
van ,,Fact" een duidelijk beeld v?.n de wantoe

standen schildert, becijfert, dat het Engelsche
publiek jaarlijks voor ƒ 250.000.000 aan dergelijke
medicijnen koopt, een bedrag, even groot als
dat, wat noodig is om alle hospitalen in het
Vereenigd Koninkrijk in stand te houden, en dat meer
dan tweemaal de waarde vertegenwoordigt van alle,
door doktoren voorgeschreven geneesmiddelen !
Natuurlijk zijn de heeren fabrikanten er voort

durend op uit door de mazen van de belastingwet
heen te glippen. De organische chemie biedt unieke
mogelijkheden tot het vormen van geleerd uitziende
en indrukwekkende woorden en formules.
Zoo werd in de griepepidemie van 1918 Yadil"
geïntroduceerd, waarvan het werkzame bestanddeel
tri-methenal allylcarbide" zou zijn. Oorspronkelijk
bedoeld als een antisepticum, kreeg het al spoedig
meer genezende eigenschappen, van het eerste
stadium van tuberculose af tot aan kanker toe.
Wanneer domme chemici verklaarden, dat een
stof met dergelijke naam zelfs in Beilstein's
Handbuch der organischen Chemie" niet voor

kwam en volgens hun meening ook niet kon
voorkomen, aangezien het een samenraapsel was
zonder eenige chemische beteekenis, dan ant

woordden de H.H. fabrikanten, dat de critici niet
op de hoogte waren van de belangrijke nieuwe
aanwinst op chemisch gebied, welke zij helaas !
niet openbaar konden maken.
Chemisch onderzoek wees uit, dat Yadil bestond
uit: een geur, i pCt. formaldehyde, 4 pCt. glycerine
en 95 pCt. water. De grondstoffen voor n liter
bezaten de waarde van twintig cents; Yadil zelf
werd verkocht voor twaalf gulden de liter !
Een andere methode is, om het geneesmiddel in
meer algemeene bewoordingen bekend te maken.
Zoo vallen in Engeland hoestdranken en poeders
tegen rugpijn, die dus bepaalde symptomen vermel

den, onder de belasting, maar borststroop en
nierpillen gaan vrij uit. Geen wonder dus, dat schomme

lingen in de opbrengst der belasting niet door een
gewijzigde vraag veroorzaakt worden, maar meer het
gevolg zijn van de vindingrijkheid der fabrikanten,
mitsgaders hun juridische adviseurs. Tenslotte wer

den de heeren zoo slim, dat Zijne Majesteits regeering
met schrik den dag zag naderen, waarop zij haar
inkomsten uit deze weliswaar troebele, maar toch
nog steeds vloeiende bron geheel zou verliezen.
In 1928 ontving zij nog ƒ 16.000.ooo en in 1935
slechts ƒ 9.000.000 ! Er werd dus twee jaren ge

leden een commissie benoemd om te onderzoeken,
hoe de opbrengst weer op een hooger peil gebracht
kon worden. Pecunia non olet helaas werd de
desbetreffende wet in 1937 verworpen, omdat zij
ook schoonheidsmiddeltjes wilde belasten !

WEINIG dingen zijn amusanter, dan de adver

tenties voor patentgeneesmiddelen. Daar
ziet u ze de authentieke afbeeldingen van de
gaten, welke uw maagzuur in tapijten kan branden
indien u nalaat, dit-of-dat-middel in te nemen, de
jongeman, die bijna zijn betrekking verloor, maar
dank zij het gebruik van zekere wonderbaarlijke
pillen zijn energie terug kreeg en nu directeur van
het bijkantoor is geworden, het
meisje-met-deleelijke .huid, dat op het eerste plaatje muur

bloempje is, op het tweede en derde de raad krijgt,
een tooverzalf te gebruiken en op het laatste met
een heer rondzweeft als koningin van het bal !
Talrijke attesten van H.H. medici ter inzage.
Prof. Clark schat, dat aldus jaarlijks voor
ƒ 40.000.000 geadverteerd wordt in de Engelsche
pers. In Amerika verdienen de kranten door middel
van advertenties meer aan patentgeneesmiddelen,
dan de fabrikanten-zélf ! Een vijfde van alle adver

tenties houdt er zich bezig met het heil der
menschheid, en aangezien het een zeer belangrijke bron
van inkomsten is, is het niet verwonderlijk dat
zelfs de meest schuchtere critiek in redactioneele
kolommen of elders ontbreekt. De parlementsleden
die het liefst niet met de pers aan den stok krijgen,
wachten zich wel, om het kwaad ter sprake te
brengen en laten het initiatief aan de regeering
over, een initiatief, dat helaas zooals wij reeds
zagen allerminst door het volksbelang wordt
ingegeven.
Hoewel een staatscommissie reeds in 1914 op
verandering van de verouderde en totaal onbruik

bare bepalingen had aangedrongen, duurde het tot
1936 vóór de Britsche regeering een wet indiende,
om althans de ergste misbruiken uit den weg te
ruimen, door advertenties over blindheid, kanker,
tuberculose, toevallen en enkele andere ziekten te
verbieden. Natuurlijk kwam het geheele front van
bestrijders der wetenschappelijke geneeskunde in
actie: kwakzalvers, obscure fabrikanten en
antivivisectionisten richtten hun aanval op het aller

eerste begin van saneering der maatschappelijk
onhoudbare toestanden. Helaas hadden de heeren
nog succes ook, aangezien de wet in tweede lezing
in behandeling kwam op den dag van de Grand
National, en automatisch verworpen werd door
onvoldoende opkomst der Parlementsleden, die een
paardenrace belangrijker schenen te vinden dan de
bestrijding van een ernstig sociaal euvel.

HOE is nu de situatie in Nederland?
Ongetwijfeld worden ook in ons land vele
tienduizenden guldens 's jaars besteed aan patent

geneesmiddelen, die hetzij therapeutisch niet deugen
of tegen een exorbitant hoogen prijs verkocht
worden. Ook de doktoren zelf gaan niet geheel-en-al
vrij uit, aangezien zij, beïnvloed door suggestieve
reclame in hun tijdschriften, er toe komen om dure
merkartikelen voor te schrijven, waarvan de
werkzame bestanddeelen tegen een veel lageren
prijs verkrijgbaar zijn. Niettemin is de toestand
gunstiger dan in de Angelsaksische landen, vooral
ook daardoor, omdat geen Nederlandsen dag- of
weekblad van standing advertenties op medisch
terrein opneemt tenzij goedgekeurd door een
speciale commissie. Waakzaamheid blijft echter
geboden: vitamines en hormonen het woord
alleen vervult velen met ontzag, en ieder product
dat een of meer zegt te bevatten, is van te voren
reeds van succes verzekerd. Bestrijding, goed
maar laten wij niet vergeten, dat onwetendheid de
sterkste pijler is, waarop het gebouw rust, waarin
de duistere practijken uitgeoefend worden.
Zoo is dus opvoeding en goede populariseering
van de verkregen kennis de beste wijze om in dit
opzicht de volksgezondheid te dienen.

Dr. J. OUDENBOSCH
PAG. 17 DE GROENE No. 3207

</text>
<image timestamp="2002:10:02:22:51:17.00" size="276960">D100095L.TIF</image>
</page>
</document>
