<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381029</Datum>
<Pagina>7</Pagina>
</fields>
<page>
<pagenumber>1</pagenumber>
<text>
Turkije en Kemal Atatürk: de zieke man" hersteld
L de Jong
f
D'
. E geschiedenis van Turkije toont het
Turksche volk aan, dat zijn ras sinds het
verschijnen van het menschdom op aarde
het hoogste en edelste menschentype vormt. In
den loop der eeuwen waren het het genie en de
qualiteiten van dat ras die de menschheid telkens
van de eene trap van cultuurontwikkeling tot de
volgende hebben opgewerkt. Ieder volk heeft
groote mannen voortgebracht, maar er is geen
enkel volk dat zoo groote staatslieden en zoo groote
militairen telt als het Turksche. Onder welk aspect
men hen ook beziet, de grootste man van allen
die het Turksche volk voortgebracht heeft, is
Moestafa Kemal."
Aan de officieele geschiedenis van de Turksche
republiek die drie jaar geleden door de Vereeniging
tot bestudeerin^. van de Turksche geschiedenis is
uitgegeven, zijn deze woorden ontleend. Ze leggen
eerder van jeugdigen overmoed dan van bescheiden

heid getuigenis af, en men zal er dan ook goed
aan doen ze met menige korrel zout te nemen.
Aan den anderen kant kan men de oogen niet
sluiten voor het feit dat deze merkwaardige
ophemelarij historisch in menig opzicht noodzakelijk,
begrijpelijk en dus vergeefelijk is. Turkije mocht
op het politiek tooneel van de negentiende eeuw
de weinig eervolle rol van zieken man" spelen
waarover straks meer. Het Turksche volk heeft
zich door een ontzaglijke krachtsinspanning opge

werkt uit een situatie die door velen als volslagen
hopeloos werd beschouwd. Tot een dergelijke
krachtsinspanning komt een volk echter eerst,
wanneer het in een roes van zelfoverschatting de
neer-drukkende werkelijkheid uit het oog verliest
en, gedragen door een gevoel van uitverkorenheid,
zichzelf en zijn land verandert. Het Turksche volk
héft zichzelf veranderd. Het heeft Turkije tot een
ander land gemaakt, en eere wien eere toekomt
deze ontzaglijke prestatie is niet los te denken van
zijn bezielenden leider: Moestafa Kemal Atatürk El
Ghazi, vertaald: Moestafa, de Voortreffelijke, Ata

türk (dit is de achternaam, die hem bij de wet van
24 November 1934 werd verleend), de Overwinnaar.
OM het werk van Kemal Atatürk te begrijpen
en te waardeeren, dient men iets te weten
van Turkije onder de laatste Sultans. Volgens de
beste kenners van het land waren jawasj !
jawasj !" langzaam l langzaam !" de eerste woor

den die de vreemdeling er leerde, hetgeen geen
toeval mocht heeten. De bevolking maakte den
indruk ingeslapen te zijn. De boeren op het land
bewerkten den bodem in hoofdzaak op dezelfde
wijze, waarop hun voorouders het vijfhonderd
jaar geleden ook hadden gedaan. Van de schaarsche
opbrengst viel bovendien nog een aanzienlijk
deel toe aan de landheeren en aan den staat. De
handel was in de handen van een schare grijp

grage buitenlanders. Wat er aan eigen industrie
was, bezweek langzaam maar zeker onder de
buitenlandsche concurrentie: Europa overstroomde de
inheemsche markt met goedkoope producten, tot
tenslotte, gelijk een Engelschman het uitdrukte,
niets meer Turksch was, behalve de modder".
Buitenlandsche concessionairs plunderden het land
uit. Typeerend is in dit verband wat met de
Bagdadlijn geschiedde, welker maatschappij een bepaald
staatssubsidie ontving per kilometer geëxploiteerden
spoorweg. Van een concessie, groot tweehonderd
kilometer, had deze maatschappij slechts
honderdeen-en-negentig kunnen gebruiken. Toen was het
laatste station, gelegen aan den rand van de woestijn,
bereikt. Geen nood: de rails werden negen
silometer ver de onbewoonbare vlakte in gebouwd
en de maatschappij liet dagelijks een trein heen-en

terug naar het eindpunt rijden, natuurlijk zonder
passagiers of vrachtgoed. Dit kwam den Turkschen
belastingbetalers op ruim twintig-duizend gulden
per jaar te staan. De ambtenaren waren door en
door corrupt moesten dat wel zijn, omdat ze
anders zouden verhongeren. Eerlijkheid was, zoo

als dr. W. Noordman het in zijn bekende studie
over Turkije scherp formuleert, een ongeoorloofde
weelde". Slechts weinigen poogden aansluiting te
zoeken bij het moderne Westen en die weinigen
deden het vaak op oppervlakkige wijze. De wel

gestelde Turk had wel drie of vier pendule's naast
Kemal Atatürk, de leider van het moderne Turkije


elkaar op tafel staan, maar geen enkele liep. Het

geen trouwens wél zoo gemakkelijk was, want de
Turksche dag" liep van zonsondergang tot zons

ondergang, zoodat het op den eenen dag altijd
enkele minuten vroeger of later twaalf uur" was
dan op den anderen.
VERARMDE boeren, corrupte ambtenaren,
hebzuchtige buitenlanders het was wel
een fraai geheel, waarover de laatste Sultans den
scepter zwaaiden. Wellicht hadden zij hun troon
kunnen redden, door zich aan het hoofd te stellen
van het streven naar Europaeïseering. Het tegen

deel was het geval. Door de ervaring van talrijke
paleisrevoluties en bijpassende moorden waren zij
niet wijs, maar slechts doodsbang geworden. Het
opkomend liberalisme werd telkens opnieuw in de
kiem gesmoord. Woorden als vrijheid" en grond

wet" werden uit het woordenboek geschrapt. Het
nieuwe begrip /.vaderland" mocht niet uitgesproken
worden. In Constantinopel mocht geen telefoon
worden aangelegd: dat zou den onderdanen maar
in staat stellen, geheime gesprekken te voeren !
Blijvend laat zich een hoogere beschaving echter
nimmer weren. De Sultans hebben de moderni

seering consequent tegengewerkt, zij zijn ver

dwenen. Jong Turkije spreekt hun namen met
verachting uit en kent nog slechts n afgod: Kemal.
KEMAL Atatürk is inderdaad een uitermate
interessante persoonlijkheid. Hij is een dicta

tor, maar een dictator tegen wil en dank. Hij voelt
zelf dat de dictatuur een ongewenschte toestand
is en heeft dan ook herhaaldelijk pogingen gedaan
om een gezonde oppositie in het leven te roepen.
Dat dit mislukt is, was niet zijn schuld. Hij mist
het bulderende dat enkelen van zijn confraters in
Europa eigen is. Zijn redevoeringen zijn een aan

trekkelijk mengsel van paedagogische pathetiek
en zakelijkheid. Er spreekt een kracht uit die de
toejuichingen Van millioenen-massa's kan ontberen.
Om het ideaal dat hem voor oogen stond een
nationaal, modern Turkije te verwezenlijken,
heeft hij de zwaarste offers gebracht, in welk
opzicht hij te vergelijken is met den jongen
Mussolini, van wien hij het overigens in beginselvastheid
heeft gewonnen.
Kemal is in het jaar 1880 te Saloniki geboren in
een betrekkelijk modern milieu. Twaalf jaar oud
werd hij op een particuliere middelbare school
door een leeraar afgeranseld wegens een vergrijp
dat hij niet had begaan. Het ontbrak den jongen
Moestafa noch aan karakter noch aan koppigheid:
hij wou niet meer naar die school toe en kwam
zoodoende bij de militaire opleiding.
Zijnwiskundeleeraar schonk hem daar den bijnaam Kemal",
de Voortreffelijke". In Constantinopel, het
huidige Stamboel, waar hij de militaire academie
bezocht, werd hij terstond opgenomen in de samen

zweringen der liberale Jong-Turksche beweging,
die in 1908 tot een geslaagde revolutie leidden.
De bevolking was echter nog niet rijp voor de
moderniseering: vrouwen die zich zonder sluier
waagden te vertoonen, werden gelyncht, en de pre

sident van de kamer verwekte een formeel oproer
toen hij mededeelde, dat hij met een hoogen hoed
door Constantinopel zou loopen in plaats van met
de traditioneelen fez. Als elders, was ook in Turkije
een oorlog de wereldoorlog noodig om de
geesten voldoende te revolutioneeren. Moestafa
Kemal heeft in dezen oorlog een groote rol gespeeld,
met name bij de verdediging van de Dardanellen.
' Na den oorlog, die voor Turkije dat op het ver

keerde paard had gewed, werd verloren, kende
Kemal nog slechts n doel: de nationale republiek.
Hij heeft zich een meester getoond in het verwerven
van aanhangers. Deze werden slechts ingewijd
voor zoover hij het noodig achtte. Zoolang de
Sultan zich nog niet voldoende had gecompromit

teerd, sprak Kemal het woord republiek" niet uit.
Sultanaat en kalifaat behooren nu tot het verleden,
het zwaard en de mantel van den Profeet zijn opge

borgen in een Museum voor Oudheden, kloosters
zijn opgeheven, monniksorden verboden. De fez,
het symbool der achterlijkheid" is verdwenen.
Een moderne tijdrekening en moderne stelsels
van maat en gewicht zijn ingevoerd. De Turksche
cijfers zijn door de Arabische" vervangen en het
oude alphabet, dat men slechts in vijf a zes jaar
kon leeren lezen en schrijven, heeft voor een nieuw
plaats moeten maken. De bevrijding van de vrouw
is een feit geworden. De maatschappij als geheel
is verjongd. Turkije heeft het burgerlijk recht
van Zwitserland, het Italiaansche strafrecht en
het Duitsche handelsrecht letterlijk overgenomen.
Aan het onderwijs wordt groote aandacht besteed,
de landbouw wordt gemoderniseerd, de industrie
wordt opgebouwd. Dit alles is niet het werk van
den Ghazi alleen. Geen enkele dictatuur rust slechts
op een dictator. Zij rust op een groep. Ook in
Turkije is het een groep van personen, vooral
officieren, geweest, die inzagen dat Turkije den
achterstand slechts in een geforceerd tempo en
onder geforceerde verhoudingen kon inloopen.
Kemal's verdienste is, dat hij helderder dan de
anderen doel en middelen heeft gezien.
DE Britsche leening van zestien millioen pond
die Turkije in den zomer van dit jaar heeft
verworven, zal grootendeels gebruikt worden ter
uitvoering van het Derde Industrie-plan. Dit plan
voorziet in den aanleg van enkele nieuwe havens,
het bouwen van acht-en-twintig moderne vracht

schepen, de moderniseering van de dokken, het
bouwen van een fabriek voor landbouwwerktuigen,
van twee krachtstations en van een groot aantal
andere industriëele ondernemingen. De nieuwe
Duitsche leening van honderdvijftig millioen Mark
zal in hoofdzaak voor de defensie worden gebruikt.
Aldus ontwikkelt zich daar in de Levant een moder

ne mogendheid van vijftien millioen inwoners,
waarmede het Westen terdege rekening moet hou

den. Kemal, de dictator, was een vriend der democra

ten in het buitenland. Dat zijn opvolgers aanslui

ting zouden zoeken bij de grootste
Balkanmogendheid Duitschland , is niet onwaarschijnlijk.
Zoo wordt ook daar, in het uiterste puntje van
Europa, de overwinning van het Derde Rijk beves

tigd en een expansielijn doorgetrokken, die onder
de benaming Bagdadbahn" reeds in de
historieboekjes van vóór den wereldoorlog figureert. . . .
ALS EINSTEIN
IN HOLLAND LEEFDE...

Ja.., wat dan?

ZIE OMMEZIJDE
Tegen Slapeloosheid, Overspanning:, Gejaagdheid, Onrust en Zenuwachtigheid,
gebruike men de Zenuwstillende en Zenuwsterkende Mijnhardt's Zenuwtabletten
PAG. 7 DE GROENE No. 320-4

</text>
<image timestamp="2002:10:02:21:28:12.00" size="240350">D1000942.TIF</image>
</page>
</document>
