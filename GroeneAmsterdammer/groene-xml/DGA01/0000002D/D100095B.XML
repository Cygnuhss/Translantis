<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19381112</Datum>
<Pagina>8</Pagina>
</fields>
<page>
<pagenumber>1</pagenumber>
<text>
m- •
s/
KAN TTEEKENINGEN
Na den aanslag op von Rath
MAANPAG jl. heeft een zeventienjarige
Joodsche emigrant een aanslag gepleegd
op een ambtenaar van de Duitsche legatie
te Parijs. Deze daad is, als iedere uiting van per

soonlijke terreur, afkeurenswaardig. Iets anders is
echter of zij begrijpelijk is. Het leven van den dader
is ons bekend geworden: van zijn twaalfde tot
zijn zeventiende jaar heeft hij met zijn ouders
geleefd onder een regime waarin hij als paria gold.
Daarna woonde hij in het geheim ergens op een
dakkamertje in Parijs. Hij krijgt bericht dat zijn
ouders, die dertig jaar lang in Duitschland hebben
gewerkt, als vee op transport zijn gesteld naar
Polen, tezamen met twintigduizend andere Joden
van Poolsche nationaliteit, waaronder zieken,
zwangere vrouwen en jongens en meisjes die uit
de weeshuizen zijn gehaald. Deze duizenden
menschen kampeeren nu in honger en kou ergens
aan de grens tusschen Polen en het Derde Rijk. Wat
hebben zij misdaan? Niets. Zij zijn Joden dat
was al voldoende. In wanhoop en verbittering pleegt
een eenzame zeventienjarige, om wraak te nemen
voor de behandeling, zijn ouders aangedaan, een
aanslag.... Onmiddellijk is over geheel Duitsch

land een georganiseerde pogrom uitgebroken, die
duizenden treft en de Joodsche bedehuizen in
vlammen doet opgaan. De nog bestaande Joodsche
organisaties zijn practisch opgeheven, hun bladen
zijn verboden. Alle Joden hebben hun wapens
moeten inleveren. Ruim vijf-en-twintig-honderd
wapens om te steken of te houwen" en
zeventienhonderd vuurwapens met twintigduizend pa

tronen zijn daarbij voor den dag gekomen. Nooit
hebben de Duitsche Joden deze wapens tegen
hun onderdrukkers gericht. Op het oogenblik dat
wij dit schrijven zijn te München alle mannelijke
Joden van hun bed gelicht en in barakken opge

sloten. Alleen reeds te Weenen zijn 5000 Joden
gearresteerd. Hun lot laat zich niet indenken.
Hitler en Göbbels e tutti quanti hebben, het
spreekt vanzelf, gaarne de gelegenheid aangegrepen
om opnieuw te polemiseeren tegen het zg.
wereldjodendom annex de Eden's en Churchill's, die de
menschheid heeten op te hitsen tegen het onschul

dige Duitsche volk. Niet tevreden met de gelijk

schakeling in eigen land, eischen zij nu ook openlijk
de gelijkschakeling elders. In de verbitterde rede
die de Führer" Zondag jl. te Weimar uitsprak,
oefende hij druk uit op de Engelsche regeering om
de oppositie den mond te snoeren. Parijs tracht men
tot een verbod van de emigrantenpers te bewegen.

Socialistische moeilijkheden
ZOOWEL in Belgiëals in Frankrijk wordt de
positie van de socialistische beweging steeds
moeilijker. Het is buiten kijf dat zoowel de
binnenals de buitenlandsche politiek van de beide genoemde
staten zich steeds verder in een zooal niet anti-,
dan toch wel a-socialistische richting ontwikkelen.
In Frankrijk durft de SrF.I.O. het einde van het
Volksfront niet te erkennen. Zij klemt zich kramp

achtig vast aan de herinneringen uit 1936. Tegelijk
heeft zij nu reeds verklaard dat zij de
regeeringDaladier geen verdere volmachten zal verleenen.
Breekt hierdoor een regeeringscrisis uit, dan ver

wachten wij allerminst dat het politieke zwaarte

punt zich weer naar links zal verplaatsen. Een
ietwat neutraal kabinet, iets rechtscher georiën

teerd dan het huidige, zou nog het waarschijnlijkste
zijn. Een versneld afglijden naar rechts zou echter
voorkomen kunnen worden, wanneer de
republikeinsche regeering in Spanje in serieuze moeilijk

heden zou komen. Er wordt aan de Ebro weer
hevig gevochten. Dat zou onmiddellijk de
stemming tegen Italiëen Duitschland ook bij vele
radicaal-socialisten en rechts-geöriënteerden ver

sterken. Inmiddels zijn de vijf dagen die Reynaud
voor zijn financieel en economisch herstelprogram
heeft gevraagd, sinds lang verstreken. Veel nieuws
zal dit plan waarschijnlijk niet brengen. Reynaud
heeft er in eenzaamheid aan gewerkt. De eenige
dien hij geraadpleegd heeft, was de heer Gignoux,
secretaris van het Verbond van Werkgevers
hetgeen vooreerst weinig goeds voor de werknemers
schijnt te voorspellen.
In Belgiëis op het laatste moment een regeerings

crisis vermeden. De Belgische Werklieden Partij
heeft de buitenlandsche politiek van minister Spaak,
een politiek die even weinig socialistisch is als die
van den Nederlandschen minister van buiten

landsche zaken, goedgekeurd. Spaak is er echter
niet in geslaagd de vertegenwoordiging te Burgos
goedgekeurd te krijgen. Deze precaire quaestie is
voor de zooveelste maal op de lange baan geschoven.
Dat de spanningen binnen de B.W.P. zullen ver

minderen, is weinig waarschijnlijk, Spaak laat zich
steeds verder afdringen van het pad van Hendrik
de Man waarvan de meerderheid van de B.W.P.
stellig vooreerst niet zal willen afwijken. De
regeeringscrisis is deswege in Belgiëslechts uit

gesteld, niet afgesteld.

De Poolsche verkiezingen
ZONDAG zijn in Polen verkiezingen gehouden.
Incidenten bleven uit. De
regeerings-candidaten zijn gekozen en de massa des volks heeft
gedaan, alsof er geen verkiezingen bestonden. De
kloof tusschen deze massa en de regeering is
verbreed. De oppositie, half-en-half gemuilkorfd,
wordt steeds roeriger. Het is in Polen alleen de
landsverdediging die tot nu toe een basis voor samen

werking tusschen regeering en oppositie bleek te
zijn en het is dan ook de landsverdediging die door
de regeering opnieuw naar voren wordt geschoven
om langs dezen weg tot consolidatie te komen. Zoo

wel socialisten als boeren zijn het er over eens, dat
een sterk militair apparaat de eerste levensvoorwaar

de voor Polen is. Op 15 Augustus, den dag der natio

nale verdediging, demonstreerden de boeren dan ook
voor het leger, doch behalve kreten als leve het
leger" en leve Rydz-Smigly", hoorde men ook an

dere kreten waarin de eischen van de boerenpartij
aan de regeering geuit werden. Er werd dus tevens
gedemonstreerd tegen de regeering en de bestaande
toestanden,en hieruit vloeiden gewoonlijk allerhande
ongeregeldheden voort die door leger en politie
zooveel mogelijk onderdrukt werden. Het was
tijdens de verkiezingen niet anders: deze zijn door
de oppositie-partijen eenvoudig genegeerd. Men zou
hieruit kunnen concludeeren dat op een uiterst va

derlandslievende bevolking, ook wat de landsver

dediging betreft, niet valt te rekenen zoolang de on

tevredenheid over het materieele bestaan het hoogere
ideaal overheerscht. President Moscicki heeft in

gezien dat een regeering van militairen (de zoo

genaamde Oversten-regeering) nog geen waarborg
voor de veiligheid van den Staat hoeft te bieden en
het is zijn verdienste geweest dat hij de regeering
heeft aangevuld met enkele bekwame vakmenschen.
Vice-premier ir. Kwiatkowski b.v. ontwierp een
vierjarenplan voor de industrie. Hij schiep een
nieuw industrie-centrum en tracht door
industrialiseering van het land de arbeidsmogelijkheden te
verruimen (ook deze industrialiseering wordt na

tuurlijk in de eerste plaats ten bate van de lands

verdediging op touw gezet). Poniatowski, de Minis

ter van Landbouw, zelf voortgekomen uit de
boerenbeweging, is een zeer bekwaam man die ook in een
boerenregeering op zijn plaats zou zijn. Hij tracht
de agrarische hervormingen zoo goed en zoo ver
mogelijk door te voeren, doch stuit hierbij op een
grooten tegenstand van het reactionnaire deel der
bevolking. Dit reactionnaire deel zal ook na deze
verkiezingen wel voor geruimen tijd het heft in
handen houden. De democratiseering van
OostEuropa vergt wel langen tijd....

Een nederlaag voor Roosevelt
DE verkiezingen voor het Congres die Dinsdag
jl. in de Vereenigde Staten werden gehouden,
zijn geëindigd met een nederlaag voor president
Roosevelt en zijn New Deal". Een nederlaag:
de republikeinsche fractie wordt immers belangrijk
versterkt. De nederlaag heeft echter in vele staten
verwachtingen van de tegenstanders van den
president beschaamd. Roosevelt had bij deze ver

kiezingen een groot voordeel: in Augustus van het
vorig jaar is het bedrijfsleven in de V.S.
ineengestort, hetgeen door de reactionnairen in den lande
geweten werd aan Roosevelt's economische politiek.
De president moest zich daarop niet slechts tegen
de republikeinen, maar ook tegen talrijke tegen

standers in het eigen kamp verdedigen. Sinds Juni
van dit jaar is de economische toestand echter weer
geleidelijk verbeterd en is de verbittering tegen den
president evenredig gedaald. Zijn ingrijpen in de
Europeesche crisis, toen het oorlogsgevaar het
hoogtepunt had bereikt, deed zijn populariteit weer
toenemen. Vandaar dat deze verkiezingen nog
betrekkelijk gunstig voor hem zijn afgeloopen. Het
is vooral belangrijk dat de democratische gouver

neur van den staat New York, Lehman, tegen wien
door den republikeinschen candidaat Dewey, den
man die de misdaad met succes heeft bestreden, een
niets-ontziende actie is gevoerd hij werd ronduit
van corruptie beschuldigd herkozen is, zij het ook
met een zeer geringe meerderheid. Dewey zou als
gouverneur van New York een gevaarlijker candi

daat voor de presidents-verkiezingen in 1940 zijn
geweest dan thans het geval is. De verdere voor

uitzichten zijn inmiddels vrij onzeker. Men mag
verwachten dat Roosevelt zijn politiek in conser

vatiever banen zal leiden, om aldus te pogen, aan
een deel van zijn machtige oppositie de wind uit
de zeilen te nemen. Het is niet uitgesloten dat
dan talrijke aanhangers van den president
arbeiders, werkloozen, negers overloopen naar
het kamp der zelfstandige arbeidersbeweging. Rus

tig zal het vooreerst in de Vereenigde Staten niet
worden....
De oorlog in China
TSJANG-KAI-TSJEK heeft slechts n ant

woord gegeven op den val van zoowel Kanton
als Hankou: doorvechten !". De Chineesche legers
zijn niet vernietigd, zij geven den strijd dan ook niet
op. Zij konden integendeel hier-en-daar wederom
tot het offensief overgaan. Ten Westen van Kanton
werd een belangrijke Japansche troepenafdeeling,
die zich te ver vooruit had gewaagd, tot een over

haasten terugtocht gedwongen. De beteekenis van
deze en dergelijke feiten mag men echter niet over

schatten. Dat de Japanners grootere successen
hebben behaald dan vrijwel iedereen had verwacht,
staat wel vast. Voorloopig is er voor hen nog werk
genoeg te doen. Hun troepen hebben Hankou reeds
weer achter zich gelaten en rukken verder langs de
Jangtse op. Een bezetting van den geheelen spoor

lijn Kanton—Hankou is niet onmogelijk. Tegelijk
pogen hun vliegtuigen de nog niet bezette, verder
in het binnenland gelegen, Chineesche steden met
den grond gelijk te maken. Honderden weerlooze
burgers werden hiervan wederom het slachtoffer.
De groote mogendheden trekken zich steeds
verder terug. Japan heeft Frankrijk op de vingers
getikt, dat het aan China niet langer wapenen mocht
leveren. De Vereenigde Staten hebben een scherpe
nota naar Tokio gezonden, waarin de regeering er
haar vertrouwen in uitsprak, dat de open
deur" in China gehandhaafd zou blijven. De
Engelsche regeering heeft nog niet eens haar
adhaesie betuigd: hoopt zij nog steeds bij de Japan

sche in een goed blaadje te komen, als ze zich
maar van elke anti-Japansche actie onthoudt?
Het is mogelijk. Al te veel succes voorspellen wij
haar niet. Er zal waarschijnlijk met China hetzelfde
gebeuren wat zich met Mandsjoerije heeft af

gespeeld, toen het tot Mandsjoekwo werd gemaakt:
daar is de open deur" ook niet met een klap ge

gooid, maar centimeter voor centimeter dicht

gedaan, zoodat zij thans nauwelijks op een kier
staat voor andere dan Japansche producten.

De wilde bussen
HET probleem van de wilde bussen heeft zich
tot de zooveelste crisis ontwikkeld, zonder
dat er uitzicht is dat binnenkort een bevredigende
oplossing wordt gevonden. De eene rechter stelt
de ondernemers in het gelijk, de ander stelt ze in
het ongelijk, bussen gaan aan de ketting en worden
geschaduwd", de minister van justitie wordt
persoonlijk gedaagd, menschen reden voor niets"
van Amsterdam naar Hilversum het geheel
maakt een verwarden indruk, te verwarder omdat
van de zijde van het rijk en van die der spoorwegen
die hier toch naar alle waarschijnlijkheid inspiree

rend optreden, niets geschiedt om het groote publiek
voor te lichten omtrent de motieven die tot het
acuut worden dezer moeilijkheden hebben geleid.
Wij betreuren dit. Nu hebben tal van heel- en
halfanti-democratische elementen de gelegenheid om
door tendentieuze voorlichting en sensatie-makerij
de bevolking te suggereeren, dat de ministers, met
name de Roomsch-Katholieken onder hen, als
tyrannen optreden.
Er zitten aan deze wilde-bussen-affaire tal van
aspecten. Een aspect dat de gemiddelde kranten

lezer niet te zien krijgt en de gemiddelde bus

passagier gaarne vergeet, is dat deze wilde diensten
veelal slechts kunnen concurreeren op de drukste
trajecten de spoorwegen moeten zich dan maar
op de stille concentreeren en dan nog slechts
dank zij arbeidsvoorwaarden die beneden het
normale peil liggen en met materiaal dat de gewone
burger bij de openbare diensten van rijk en gemeente
niet zou accepteeren. Zoowel het een als net ander
is weinig bevorderlijk voor de verkeersveiligheid.
Hier vallen de geconcessioneerde busdiensten na

tuurlijk buiten. Op grond van deze sociale over

wegingen mag men de houding van de regeering
naar haar objectieve gevolgen niet voetstoots
veroordeelen.
Iets anders is, of de wijze waarop, en de middelen
waarmee de regeering haar houding heeft uit

gewerkt, gerechtvaardigd mogen heeten. De staats

macht heeft stellig hier niet het recht, de rechts

regels te overtreden, die zij door de onderdanen
gerespecteerd wil zien. Of dit is geschied, wordt
trouwens betwijfeld. Over het juridisch aspect van
deze quaestie willen wij echter geen oordeel uit

spreken, zoolang de zaak nog aanhangig is.
PAG. 8 DE GROENE Na. 3206

</text>
<image timestamp="2002:10:02:22:38:09.00" size="276552">D100095B.TIF</image>
</page>
</document>
