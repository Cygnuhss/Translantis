<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19391021</Datum>
<Pagina>16</Pagina>
</fields>
<page>
<pagenumber>1</pagenumber>
<text>
De man die zich zelf
binnenste buiten kon keeren
ER was eens een man, die zich zelf binnenste
buiten kon keeren. Anatomisch was het
niet heelemaal in orde, rraar het deed
hem veel plezier. Hij deed het om lieve oude dames
te laten schrikken (nare oude dames vond hij
aardig) en alles ging best totdat op een morgen
•een meisje tegen hem zei, dat hij zijn talent ver

spilde; misschien was er wel iets goeds en edels
dat hij met zijn gave zou kunnen doen.
Het meisje was naar de stad gekomen om iets erg
belangrijks in zaken te doen en ze had een
intellectueele glans in haar eene oog. Ze woonde samen
met een ander meisje, dat in de huishoudrichting
werkzaam was maar zij zelf was in de
handtaschbranche. Ze legde hem uit, dat hij er zoo maar niet
mee door kon gaan, dag in dag uit, zich alleen voor
z'n plezier binnenste buiten te keeren. Dat was,
als een Edison te zijn en met lucifers te spelen.
En dus vroeg die man zich af, wat hij moest
doen. Hij had zichzelf nooit als een openbare per

soonlijkheid gezien, zeker niet als een gekeerde
openbare persoonlijkheid. Hij ging naar een variét
agent. De liftjongen was vervelend tegen hem.
Toen hij uit de lift stapte keerde hij zichzelf binnen

ste buiten, en de liftjongen stortte dood neer. De
theateragent was geneigd eerder sceptisch te zijn.
Ze zullen het van de amphitheaters af niet kunnen
zien", zette hij uiteen, en je bent geen girl".
Maar in de intieme kleine nachtclub?" zei de
man.
Dan ben je nog geen girl", zei de agent.
En als ik nu eens een demonstratie gaf op een
banket van medici ?" stelde de man voor.
Geld zit er geen cent in" merkte de agent op.
Dacht je, dat ik kon leven van tien percent van
kale dokters?" Hij lachte zeer luid op een grove
manier, die slecht harmonieerde met het moderne
interieur van zijn kantoor. Nu was de man een
werklooze acteur geworden en zijn kijk op het leven
veranderde.
Hij ging een bar binnen waar hij in een hoekje
ging zitten. Er waren meer menschen in het lokaal.
Een was een blond meisje dat haar whiskey op de
schattigste manier drie keer kauwde voor zij het
in slikte. Daarna maakte ze een leelijk gezicht
en spuwde.
Ze keek den man aan en hij keerde zichzelf
binnenste buiten. Ze schreeuwde. Hij keerde zich

zelf weer terug met een slip van zijn jaspanden.
Schrik niet", zei hij vriendelijk. Wij zoeken
allen naar de beste expressie van onze persoonlijk

heid".
Oh", zei ze, het is een truc. Prachtig ! Je zou
er geld mee moeten kunnen verdienen. Hoe doe
je het?"
De man wist dat natuurlijk niet, maar hij ging
er op in, door te zeggen, dat de wereld van vandaag
zulk een bedrog vroeg.
Het is een truc", zei hij. Ik heb het geleerd
toen ik in Indiëreisde. Je moet eerst een flinken
tijd op je navel gaan zitten staren."
Verrek", zei het blonde meisje. Hé, Joe", ze
riep den eigenaar, hier is een vent, die een truc
voor je heeft. Hij maakt je wijs, dat hij zichzelf
binnenste buiten keert."
Joe kwam. Laat es zien", zei hij.
Op dit oogenblik had de man berouw van zijn
bedrog, want het scheen hem, dat hij nimmer in het
leven meer iets waardevols tot stand zou kunnen
brengen op de basis van een leugen; er was niets
tegen om tegen een meisje te liegen, maar om tegen
een man te liegen was het betreden van moreel
twijfelachtig gebied.
Het is geen truc", zei de man. Ik keer mezelf
echt binnenste buiten".
Wat een sensatie", zei het meisje. Hij liegt
of het gedrukt staat".
Mooi", zei Joe, Doe je truc, doe je truc".
En dus keerde de man zichzelf binnenste buiten,
langzaam.
Schit-te-rend, je bent aangenomen" zei Joe.
Je moet het doen met trompetten, midden op de
dansvloer, en dan nemen we een vent in een witte
jas, die moet naast je staan, die moet net doen of
hij een dokter is, voor het geval je halverwege vast
blijft zitten. Wat een sensatie. Ja, misschien heb
ik er wel interesse in. Hoeveel wil je hebben?"
Duizend piek", zei de man.
Goed, goed, nou moet je niet zoo haastig wezen.
Twee honderd pop en vrij drinken".
Vijf honderd", zei de man.
Top, je bent ge

ngageerd, drie hon

derd vijftig," zei Joe,
terwijl hij snel weg

liep. Je kunt van

avond al beginnen".

TIJDENS dit heele
gesprek hadden
twee sinistere perso

nen zich gecamou

fleerd schuil gehou

den op den achter

grond. Het waren een
man en een vrouw,
circusartisten die
acrobatische toeren
verricht hadden in
deze zelfde bar (die
ook een nachtclub
was, waardoor het
dus ook mogelijk
was, om artisten voor
de nachtvoorstellin

gen te engageeren,
begrijpt u). Nu zagen ze de ellende in het gelaat
en ze vonden zijn gelaat niets aardig.
De man was bitter en de vrouw mollig, om niet
te zeggen knap. Zij lieten zich in de stoelen naast
den man die zichzelf binnenste buiten kon keeren,
vallen.
Een vent met n truc heeft een zwaar leven",
zei de vrouw.
Nou", zei de man, als je een vent-met-
ntruc doodschiet, zou de wereld niet erg veel ver

liezen."
De man peinsde over deze zinnen. Zij beteekenden
vijandschap. Vijandschap welde op uit het leven als
een frissche bergstroom, helder en koud; fabriceer
een betere muizenval dan je buurman en je buur

man krijgt er diepgaand het land over in.
Als je ons je nummer voor vijf honderd dollar
verkoopt," zei de vrouw, die de ster van het nummer
was, blijf je ongedeerd".
Het is zoo prettig om ongedeerd te blijven",
zei de bittere acrobaat, het is zoo prettig onge

deerd te blijven", alsof hij Fransche werkwoorden
opzegde.
Zij schenen een gewoon getrouwd paar te zijn,
met dit verschil dat de man de vrouw per avond
drie keer over zijn linker schouder gooide, wat
een zekere stimulans voor hun verhouding
beteekende.
Het is geen truc", zei de man die zichzelf
binnenste buiten kon
keeren. Het is het
origineele artikel. Ik
keer mezelf werkelijk
binnenste buiten. Ik ben
zoo geboren."
Hoe?" vroeg de cir

cusdame.
Of omgekeerd?" zei
de acrobaat.
Het blonde meisje
dat weggeloopen was,
kwam nu weer naar
het tafeltje, deinend.
Zij deinde met haar
heupen, een soort folk

lore.
Wat wilden die twee
van me?" vroeg de man
angstig aan het blonde
meisje.
Zij willen je num

mer", zei ze. Zij scheen
het geheele geval zeer
zakelijk op te vatten;
een jaloersche circusartist was voor haar iets
doodnormaals. Als je het ze niet geef t, slaan ze
je dood."
Kan ik er iets tegen doen?" vroeg de man.
Het blonde meisje haalde haar schouders op.
Vraag het Roosevelt" zei ze, en liep opnieuw
weg.

TOEN de man, die zichzelf binnenste buiten
kon keeren later op den middag de bar
uitkwam, werd hij plotseling tusschen twee
menschen ingeklemd. Hij was niet verbaasd
te ontdekken dat het de circusartisten waren.
La me los", zei hij.
Nee", zei de mollige dame. Wij hebben je
noodig".
De man, die zichzelf binnenste buiten kon
keeren riep een politieagent aan, die juist langs
kwam.
Vertel maar es, wat er aan de hand is" zei de
juut.
Ze willen, dat ik ze vertel hoe ze zich binnenste
buiten kunnen keeren," legde de man hoffelijk uit.
Zoo, zoo", zei de juut.
Zóó gaat het," legde de man uit en hij keerde
zichzelf binnenste buiten.
Introverstype, hè?", zei de juut, die op de politie

school hooge cijfers gehad had.
Ga je me niet helpen?" stelde de man voor.
Je tante", zei de agent. Als je vast zit
zal ik den Hoogen Raad gaan halen om je te
keeren".
Hij had gevoel voor humor, hoewel hij slechte
tanden had, en hij wandelde weg.
De circusmenschen duwden den man in een taxi
en namen hem mee naar hun woning. Daar hield
de circusman hem bij zijn arm, terwijl de dame
haar jurk uittrok.
Keer mij binnenste buiten", beval ze.
Nee", zei de man. Het is anatomisch onmoge

lijk. Zeker voor u", zei hij, terwijl hij haar bezag.
Hij keek hun kamer
rond. Oude pantoffels
., zwierven over de vloer
en vodden waren ge

stoken in de scheuren
van de cocktailbar. Een
paar afgekloven pijpjes
schmink lagen op de
toilettafel en over alles
hing de sombere, pa

thetische, vroolijke reuk
van talkpoeder. Het
scheen den man, dat
alle somberheid dezer
wereld opgehoopt lag
in de pogingen van
deze twee mislukkelin

gen om het geheim
van het succes door
geweld uit hem te trek

ken. De deemoedigen
hadden haast om de
wereld te erven. Dit
was dan het hoogtepunt
van strijd; je droomde
en droomde en eindigde in een slaapkamsrtje,
met een ruwen man, die je armen vasthield en
een aardige blonde vrouw in haar dessous voor
je, die je om het droevige privilege van zich zelf
binnenste buiten te keeren smeekte.
De man achter hem haalde een revolver te voor

schijn.
Vertel ons hoe je de truc doet, of we maken je
dood".
Nee", zei de man.
En dus maakten ze hem dood.
SAMUEL GRAFTON
PAG. 16 DE GH.OENE No. 3255

</text>
<image timestamp="2002:09:13:05:21:26.00" size="289713">D2004EE.TIF</image>
</page>
</document>
