<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19391007</Datum>
<Pagina>4</Pagina>
</fields>
<page>
<pagenumber>1</pagenumber>
<text>
Musae ne sileant

Dr. Anton van Duinkerken

EEN der prettigste dingen in de geschiedenis van
David en Goliath heb ik altijd gevonden,
dat de herdersknaap, die met zijn slingersteen
den grooten reus van de Philistijnen versloeg,
een der beste dichters van de heele wereld was, de
schrijver immers van een aanzienlijk deel der
psalmen. Want niet alleen is het vaak nuttig, dat
groote bulkende reuzen verslagen worden, maar
het is soms bijna noodzakelijk, dat zij verslagen
worden door dichters. Al was het alleen maar,
omdat dit weer een beetje respect bijbrengt voor
die vermogens van den mensch, welke men meent
te mogen verwaarloozen, zoo vaak het op groote
practische beslissingen aankomt.
Inter arma silent musae, zeiden de Romeinen,
en dit beteekende, dat het oorlogsgerucht dikwijls
de stem der inspiratie overschreeuwt, die immers
in de stilte spreekt. Maar latere geslachten hebben
die uitspraak wel eens anders gelezen, en er van
gemaakt: wanneer de generaals aan het woord
komen, moeten de dichters hun mond maar houden !
Deze verklaring is fout, en niet alleen taalkundig!
Bij behoud van allen gepasten eerbied voor de
spreekwijze van generaals in het algemeen
genomen moet men bedenken, dat deze spreek

wijze toch maar te kennen geeft, hoe men het land
verdedigen moet, hetgeen ongetwijfeld een belang

rijke wetenschap kan zijn, maar die haar belang
aan iets anders ontleent. De kunstenaars brengen
tot uitdrukking wat het land is, en dit is van het
eerste belang.
Wie zal het den goeden burger kwalijk nemen,
die beweert, dat in oorlogstijd zijn hersens niet
geplooid zijn naar het genot van een bundel zoete
versjes, een lieflijk deuntje muziek, een alleraardigst
blijspel? Hij is echt aangedaan door het lot van al
die talloozen en nu kan hij niet van kunst genieten.
Dat geeft nu geen pas. Deze man heeft een edel
temperament, en de situatie begrijpt hij niet, maar
dat doet hij in vredestijd ook niet. Hij vindt zich als
gevoelig mensch geslaagd, wanneer hij de kunst
en gelijksoortige vermakelijkheden" tijdens den
oorlog ongepast acht, en zijn goede geld liever in
suiker steekt dan in schouwburg-abonnementen.
Hij koopt in dezen tijd geen boeken, want er zijn
wel andere dingen, die hij hebben moet. Hij zegt
zijn tijdschrift op, nu de oorlogstoestand hem een
ongezochte gelegenheid biedt tot bezuiniging op
zijn cultuur, die hij steeds op rantsoen hield. Hij
is een beste man, maar hij heeft iets niet in de gaten!
Hij heeft niet in de gaten, dat de kleine David
een kunstenaar was en de groote Goliath een
Philister. Hij ziet niet, dat de cultuur, welke door
wapengeweld wordt verdedigd vandaag, zulke
verdediging niet zou behoeven, indien zij onder

houden was.
Oorlog komt heusch niet hieruit voort, dat
de volkeren elkander hun groote kunstenaars
benijden en nu den cultureelen wedijver op andere
wijze voortzetten. Polen is niet bezet om de Duit

schers in de gelegenheid te stellen, te beweren,
dat ,,Quo vadis" het boek van een Germaan was.
Ook den Engelschen is het niet te doen om de be

scherming der reputatie van Heine. En daarom
denkt onze beste man nu, dat die dingen totaal
niets met elkaar te maken hebben.
Toch is er geen doeltreffender middel om een
volk in oorlog te storten dan het te berooven van
zijn smaak voor cultuurgoederen. Kunt gij het
wijs maken dat de kunst leelijk is, dan kunt gij
het veilig vertellen dat de oorlog mooi is. Kunt gij
het aantoonen dat schilderen een ontaarding is,
dan kost het niet veel moeite meer, te bewijzen,
dat schieten een blijk van waardigheid zou zijn.
Kunt gij het laten gelooven, dat Heine geen dichter
en Mendelssohn geen muzikant was, dan maakt
gij het hierdoor ontvankelijk voor de eigenaardige
meening, dat dr. Goebbels een apostel zou zijn.
Er staat in den Bijbel, dat Goliath iederen dag
naar het tentenkamp der Hebreeën kwam en daar
ontzettend lawaai maakte. Hij bleef staan en riep
tot de slagorden van Israël: Waarom zijt gij uit

getrokken? Om den oorlog te voeren? Nu dan; ik
ben de Philistijn en gij zijt de slaven van Saül".
Zulk weinig aesthetisch lawaai heet vandaag pro

paganda, maar bleef grootspraak!
Men kan tegenschreeuwen, maar het is beter,
een David te hebben!
Slechts wie de beschaving begrijpt, heeft recht
om den triomf der barbaarschheid te vreezen en
kracht om haar te beletten. Vandaar dat het juist
David zijn moest, die den grooten buikenden Goliath
versloeg. Met een klein steentje. Maar de herders

knaap had zijn steentjes goed leeren kiezen!
VLIEGTUIG CONTRA
Een actueel punt in den modernen oorlog een actueel
punt voor de defensie van Nederlandsch-Indi
(Van onzen militairen medewerker).
DE veldtocht in Polen mag als geëindigd worden
beschouwd. De Duitsche troepen hebben de
Poolsche weermacht verslagen. De Sowjet-Republiek
heeft zich in het geding gemengd en zonder met
iemand officieel in staat van oorlog te verkeeren,
hebben de Russen met de Duitschers een verbond
gesloten en de gelegenheid te baat genomen, om in
overleg met deze nieuwe bondgenooten, het Pool

sche gebied onder hen beiden te verdeelen.
Hoewel er in het Oosten van Europa nog wel
het een en ander te doen overblijft, zijn belangrijk;
wapenfeiten daar voorloopig niet te verwachten en
ieders aandacht richt zich dan ook nu naar het
Westelijk operatietooneel, waar de Duitschers groote
troepenmassa's samentrekken tegenover de
Franschen en Britten. Echter openbaart zich ook hier
voorshands nog weinig gevechtsactie te land en
de belangrijkste oorlogshandelingen komen voor in
den strijd op zee, waar het moderne wapen de
luchtmacht al dadelijk een ernstig woord is gaan
medespreken.
Een question brülante", die ook in Nederland
meer in het bijzonder ten aanzien van de verdedi

ging van Nederlandsch-Indiëvan eminent en
zeer actueel belang is, zal hier aan de praktijk kun

nen worden getoetst en hoogstwaarschijnlijk, te
zijner tijd, haar oplossing vinden.
Het betreft hier het vraagstuk aangaande de uit

werking, welke het vliegtuig tegenover het oorlogs

schip kan verkrijgen, een quaestie waarover des

kundigen elkaar jarenlang in soms feilen
pennestrijd te lijf zijn gegaan en die thans in gruwelijke
werkelijkheid zal worden uitgemaakt. De opgewor

pen theorieën leidden tot conclusie's, welke lijn

recht tegenover elkaar stonden, en terwijl de eene
partij volhield, dat het moderne oorlogsschip zich
tegenover het vliegtuig gemakkelijk kan handhaven,
beweerden de tegenstanders, dat de tijd van het
oorlogsschip voorbij is, daar het tengevolge van de
ontwikkeling der aviatiek ten doode is opgeschreven.
Voor hen, die zich ernstig en niet bevooroordeeld
met de studie van dit probleem bezig hielden, was
het vaak zeer moeilijk, om te beslissen, aan welke
zijde men zich behoorde te scharen, omdat men
zich niet kon onttrekken aan den indruk, dat de
conservatieven", die met alle macht aan de groote
waarde van het oorlogsschip vast hielden, te veel
geneigd leken, om het oude door dik en dun te be

houden, zulks met miskenning van de kracht van
het moderne terwijl de nieuwlichters" den
schijn op zich laadden, dat zij zich in hun pleidooi
voor de overweldigende kracht van het vliegtuig
niet zelden aan overdrijving schuldig maakten.

OVER n punt bestaat geen verschil van mee

ning, n.l. dat het vliegtuig een uitstekend werk

tuig is voor de verkenning, vooral op groote afstan

den. Hierover zijn allen het eens en alle oorlogs

vloten bedienen zich dan ook van vliegtuigen voor
de verkenning, hoewel ook dit wapen niet onder
alle omstandigheden geheel kan voldoen. De weers

gesteldheid speelt bij het gebruik van vliegtuigen
voor de verkenning een belangrijke rol mist en
regen leggen hun een geweldige hinderpaal in den
weg en natuurlijk kan hun actie zeer sterk den
invloed ondervinden van de tegenwerking in de
lucht van den vijand, wiens eigen vliegtuigen en
snelle jagers tot den aanval kunnen overgaan en
de verkenning bemoeilijken of verhinderen.
De niet-bestreden theorieën uit den vredestijd zijn
door de praktijk in dezen oorlog reeds geheel juist
gebleken, doch omtrent het belangrijke verschilpunt
aangaande de vraag of de bommenwerper als de
GEES TELIJKE NEUTRALITEIT?
Prof. dr. A. H. Blaauw

Es bleibt uns keine Wahl,
Der Teufel ist neutral".
DIT is nu mijn tekst deze week. Er staat dat de
duivel neutraal is, niet, dat de neutralen
duivels zijn; weest U gerust. Neen integendeel:
onder de neutrale bewoners van een niet in oorlog
zijnd land zijn zelfs veel engelachtige menschen,
vooral de zulken die de menschen beter wenschen,"
ja die meenen dat oorlogen aan U, aan mij en
aan henzelf liggen, die meenen dat oorlogen
alleen vermeden kunnen worden, als wij gewone
burgertjes maar meer volmaakt zijn. In dit opzicht
ben ik optimistischer, want ik heb het vaste geloof,
dat oorlogen reeds lang vóórdat de menschen vol

maakter zijn, zullen worden beteugeld door zeer
strenge wereldmaatregelen, door een grootsche
volkerenpolitie, zoosls van Vollenhoven die voorzag,
een grootsche politie die de orde handhaaft onder
volkeren, die zorgt dat geweld beteugeld wordt, opdat
rechtspraak en arbitrage hun werk kunnen verrichten.
En die politie en rechtspraak voor de volkeren zal
juist noodig zijn, omdat de menschen niet volmaak

ter zijn.
Die engelachtige menschen zijn vaak zeer ijverig
om bij iedere booze gewelddaad toch het goede en
begrijpelijke van den geweldenaar vooral niet uit
het oog te verliezen en hem vooral niet te
veroordeelen, liefst halen zij zijn minderwaardigheids

complex er bij, dan zijn ze tevens
modern-intellectueel gedekt; maar merkwaardig genoeg ontlasten
zij den overweldiger vaak door tevens de bezwaren,
die zij over den benadeelde gehoord hebben, sterk
naar voren te brengen. Deze mensehen zijn zóó
goed en ons zóó ver vooruit in naastenliefde, dat
zij over het direct en zooeven gebeurde kwaad
heenstappen om maar dadelijk te beginnen met al
het goede van den booswicht en het begrijpelijke
van zijn daad. Ja, met zoo'n hip en een snap van
Freuds analyse verontschuldigen zij in algemeene
bewoordingen degenen, die den ouden Freud en
zijn geloofsgenooten uit hun vaderland gejaagd
hebben; o, ironie van 's werelds gang.

NU zijn die waarlijk goed bedoelende
medemenschen, die zoo ver boven ons staan met
hun engelachtig scrupuleus doorgevoerde neutrale
houding menigmaal verre van ongevaarlijk voor
den staat niet alleen, maar ook voor de toekomst
der menschheid. Want ook der Teufel ist neutral."
Dat is namelijk een zeer wel overwogen taktiek
van den duivel; hij heeft zijn handlangers (dikwijls
onbewuste), die de karweitjes opknappen en door
brutaalheid en bijzondere onneutraalheid natuurlijk
zeer in het oog loopen. Daar moet de duivel zelf
niets van hebben, dan was zijn spel te gauw doorzien
en zou zijn macht kort duren; daarom blijft hij
neutraal achter de schermen.
En verder is er hem veel aan gelegen, dat er zoo
min mogelijk kritiek op zijn knechtjes wordt uit

geoefend. Hoe meer hij de verontwaardiging over
hun daden kan doen dempen en vergeten, hoe beter
dat voor zijn zaak is. Voor niets is hij meer beducht
dan voor de vlam der heilige verontwaardiging.
En zoo werkt hij vaak op grooten afstand, met een
aantal tusschenpersonen ook op die zeer goede
menschen, die elkaar graag in een aangename
kring of brave groep ontmoeten, waarbij die
menschen veel liever keer op keer zich zelf beschul

digen dan een ander; liever tobben over het te kort
aan hun eigen goede ziel dan over het kwaad en
gevaar in en achter de groote wereld. En deze goede
menschen weten niet dat de hun ingefluisterde
neutrale houding dikwijls uit een verre, duistere
hoek tot hen gekomen is. Zij beseffen niet, dat er
tijden, oogenblikken zijn waarin het allereerst
roeping is het kwade te durven noemen, het booze
te veroordeelen en te beteugelen, zoolang het nog
ongebonden doorraast. Zij zijn neutraal uit gees

telijke zwakte, zij knijpen de oogen dicht voor de
boosheid en sussen zich zelf en anderen door over
eigen tekortkomingen te mijmeren. Maar zij zullen
ook te zwak zijn, als straks na de beteugeling van de
brute krachten in de wereld met forschheid aan een
nieuw gebouw voor de menschheid zal worden
gewerkt; dan zullen niet die neutrale personen
de bouwers zijn, maar zij, die het kwaad hebben
durven zien en bestrijden.
Weest voorzichtig met de geestelijke neutraliteit!
Niet-neutraal wil niet zeggen eenzijdig zijn, maar
telkens dat kiezen, waarheen de balans van Justitia
doorslaat. Daarom: Es bleibt uns keine Wahl,
der Teufel ist neutral."
PAG. 4 DE GROENE No. 3253
'

</text>
<image timestamp="2002:09:13:04:34:06.00" size="255554">D2004DH.TIF</image>
</page>
</document>
