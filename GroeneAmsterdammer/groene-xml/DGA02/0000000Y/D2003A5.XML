<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19240202</Datum>
<Pagina>12</Pagina>
</fields>
<page>
<pagenumber>1</pagenumber>
<text>
Nieuwe Engelse Boeken
GEORGE SANTAYANA:
WIJSGEER EN LITTERATOR
DE AMSTERDAMMER, WEEKBLAD VOOR NEDERLAND
Nö. 2433

The Life of Reason, or the Phases
of Human Progress. By GEORGE SAN

TAYANA. Second Edition. Constable,
1922. Vijf delen, a vijf shillings. •

De vijf delen zijn: 1. Reason in Commonsense;
2. Reason in Society; 3. Reason in Religion;
4. Reason in Art; 5. Reason in Science. Ze zijn
handig van formaat en goed uitgevoerd, de uit

gevers kunrren ermee voor den dag komen. Ze
zijn het werk van 'n helder denker en 'n eminent
stylist, die er eveneens mee voor den dag kan
komen.
Men wil 't mensdom wel 'ns verdelen in
progressisten en konservatieven, vooruitschrijders
en behouders. M.i. evenwel is het juister, het
bestaan aan te nemen van 'n zeker percentage
geboren rationalisten en 'n even groot percentage
geboren mystieken. Gén van de ene rubriek
gaat ooit over tot de tegenovergestelde. Men
kan evengoed verwachten dat de Moorman z'n
huid zal veranderen of de luipaard z'n vlekken.
Maar daartussen in bevindt zich 'n vlottende
massa van minder kantig afgewerkte karakters,
die herinneren aan 'n ontmoeting welke, volgens
'n Welse Arthur-legende, Ridder Peredur (d.i.
Percival) eens had. Hij kwam aan 'n dal, waar

door 'n rivier stroomde.^ En de randen van het
dal waren njet bos begroeid, en aan ejjcïe oever
van de rivier strekte zich effen weiland.' En aan
de ene zijde zag hij 'n kudde witte schapen,
en aan de andere zijde 'n kudde zwarte. E'n telkens
wanneer een van de witte schapen blaatte, stak
een van de zwarte de rivier over en werd wit;
•en bij het blaten van een zwart schaap voegde
zich een van de witte bij de zwarte, en werd zelf
zwart	"
Er zijn tijden waarin het geblaat op de ene
oever meer uitwerking heeft dan dat van de
andere kant. Zelden zijn de beide partijen gelijk
verdeeld, en dat is maar goed ook. Bij 'n afwis

selende numerieke meerderheid krijgt elk van de
twee groepen z'n beurt, en z'n volledige kans
om te tonen wat ie vermag. Maar al doen op 'n
gegeven tijdstip de witten zich ook nog zo
geducht gelden, al doen ze de vallei weergalmen
van d'r geblaat, de andere oever is geenszins
leeg; de zwarten tot-het-uiterste wachten
onverdroten. Eens moet hun uur weer slaan, en dan
krijgen de witten weer magere jaren, 'n Echt
perpetuum mobile
Laten we ons tans niet verdiepen in de vraag,
waaraan de ogenschijnlike eb en vloed van
propagandisties vermogen is toe te schrijven. Misschien
dat de gestadige afwisseling enkel het gevolg is
zoniet van wispelturigheid der massa, dan toch
van 'n zekere vermoeidheid der geesten. Op
't ogenblik, zou ik zeggen, viert de mystiek hoogtij,
iets wat minder blijkt uit 'n overvloed van
Ruusbroecs, Santa Teresa's of Jakob Böhmes,
dan wel uit allerlei uitwassen, als daar zijn,
Christian science", astrologie, occultisme en
telegraferen met de wereld der afgestorvenen.
En toch versagen de rationalisten niet. En toch
•worden hunnerzijds geschriften vervaardigd, die
zich kunnen meten, niet alleen met de beste
der tegenstanders maar ook met de beste uit
vroegere rationalistiese perioden. Een er van
besprak ik onlangs, n.l. Frazer's Folk-lore in the
Old Testament. (N.B. Frazer stamt af van de
Schotse Hooglanders, en moest dus eigenlik"
'n mystieke en bijgelovige Kelt" zijn!) Nu
is het de beurt aan Santayana, Noord-Amerikaan
van Spaanse afkomst, geruime tijd professor
aan de Harvard University, en tans, min of
meer zwervend, aan onze kant van de Atlantiese
Oceaan, omdat Europa rustiger is dan de Verenigde
Staten." Als er ooit iemand voorbeschikt was
zich wereldburger te gevoelen, dan is hij het wel.
En 't is 'n eigenaardig wereldburgerschap. Aan
de ene kant onbevangen beschouwing, aan de
andere hartstochtelike belangstelling. Aan de
ene kant scherp-redenerend verstand, aan de
andere 'n beeldende stijl, die onmogelik is, wanneer
geen levendige fantazie ter beschikking staat
van sterke gevoelsreakties. Santayana is me
lief als wijsgeer, omdat ie mér is dan
louterwijsgeer. Hij, wijsgeer, essayist, criticus en
dichter, is 'n kompleet mens, geen
zuiver-bespiegelend hoofd, zonder romp en ledematen.
En hij is eerlik, niet alleen tegenover z'n
lezers, maar zwaarder taak tegenover
zichzelf. Hij ontveinst nergens, dat men nooit
komt waar men wezen wil, indien alles wordt
verwacht van het verstand, met ter zijde stelling
van de natuurlike geloofsdaad die ons de realiteit
doet aanvaarden. En in z'n voorbericht
erkent ie dat z'n boek, inplaats van the Life of
Reason evengoed the Romance of Wisdom zou
kunnen heten, terwijl we verderop (blz. 29 1)
ARNOLD SAALBORN f
zelfs de uitspraak vinden: We know that life is a
dream, and how should thinking be more? Maar
onm'iddetn'k daarop heet het: Yet the thinking must
go on, and the only vital question is to what practical
or poetic conceptions it is able tolead us. En daarom
kan Santayana het niet vinden met Spinoza:
deze is hem enerzijds te weinig
man-van-praktieseidealen, anderzijds te weinig man-van-gevoel

en-verbeelding. Ook andere wijsgeren schieten
hierin te kort: dat ze allerlei belangrijke faktoren
in 't mensenleven zowel 't persoonlike als
maatschappelike geen aandacht waardig keu

ren. Santayana wijst b.v. op de Franse Revolutie
en de Renaissance, die nog steeds nawerken;
op de Rooms-katholieke kerk, nog steeds 'n levend
gewas. Hij vindt zijn taak niet in het formuleren
van nieuwe idealen, maar in 't vertolken van
reeds aanwezige. Deze te willen weerleggen is
'n volkomen overbodige taak, want de wil-zelf,
die schuilt achter alle idealen en achter de meeste
dogma's kan niet worden weerlegd." Wél kan deze
tot klaarheid worden gebracht, en tot 'n
rekenschapafleggen jegens zichzelf. En dat is noodzakelik,
zelfs in die mate, dat ieder mens het op zijn
wijze doet. Elk levend wezen is min of meer
dom en min of meer gek. En de intelligente mens
ontplooit zich binnen 'n botterik en moet 'n
waanzinnige in bedwang houden". Idiotisme
en waanzin zijn slechts 'n terugvallen tot 'n
staat waarin het onmiddellik-bewuste de boven

toon voert en aan de onbewuste krachten, die
het in bedwang dienen te houden is ontsnapt."
Bewustzijn is het minst ideale dat bestaat wanneer
de rede daaruit is weggenomen."
Men bemerkt dat er aan het woord rede, zoals
door Santayana gebruikt, geen achttiende-eeuwse
bijsmaak zit. Dit blijkt trouwens verder uit
bladzijde na bladzijde van het boek. Nemen we,
in deel 11, z'n hoofdstuk over liefde: Twothings
need to be admitted....: one, that love has
an animal basis; the other, that it has an ideal
object."
Elk ideaal is de uiting van 'n natuurlike
funktie, en geen natuurlike funktie is, bij vrije
ontplooiing, buiten staat een of ander ideaal
tot ontwikkeling te brengen.... Liefde is 'n
schitterende illustratie van 'n principe, dat zich
in de natuur overal laat bespeuren: te weten,
dat 's mensen rede leeft door de wrijving van
stoffelike krachten om te zetten in het licht van
ideale goederen."
De liefde is maar voor de helft 'n illuzie;
de minnaar bedriegt zich, maar z'n liefde doet
dat niet.... Zulk 'n waanzin is, evenals Plato
leerde, goddelik; want al is het dwaasheid het
afgodsbeeld te vereenzelvigen met de god, het
vertrouwen op die god rechtvaardigt zich innerlik."
Het gaat natuurlik niet, dit omvattende werk
op de voet te volgen, met hier 'n hap en daar
'n snap. Sommige lezers zullen zich 't meest
voelen aangetrokken tot Reason in Society",
met z'n meesterlike en objektieve tegenover

stelling van aristocratie en democratie, uit de
versmelting van welke twee zich onder de invloed
van het socialisme 'n nieuw type zou kunnen
ontwikkelen Santayana noemt het op 't
voetspoor van Plato, timocratie, 'n staatsvorm
met als grondbeginsel de eer, welk type ook
alweer zijn bezwaren en uitwassen zou meebrengen.
Anderen zouden, na 't bestuderen van de inleidende
hoofdstukken, misschien het eerste grijpen naar
Reason in Art. Ook hier is 'n rationalist, geen ro

manticus aan 't woord Whereever there
ICORNll
VAN6LU/ó
GEtlEELE WOON
INRICHTING
DEN HAAG
NGORDEINDE
is art there is a possibility of training", en
Santayana betuigt en betoogt herhaaldelik, dat
alle kunst nut afwerpt voor de praktijk. Maar
hij wijst tegelijkertijd op de rijkdommen der ver

beelding, genietingen luchter en lichter dan die
der zinnen, grootser en verrukkender dan die
van het vernuft." Hij kant zich, evenals indertijd
William Morris, tegen het veelgehuldigde denkbeeld
dat het Rijk der Schoonheid iets aparts zou
kunnen of moeten zijn. Noch in de geschiedenis
der kunst, noch in 'n rationele waardering er van
kan men de aesthetiese waarde der dingen scheiden
van de praktiese en morele.... Het aesthetiese
goed" wordt uitgebroed tegelijk met de rest,
en is niet in staat in 'n andere atmosfeer ver
te gaan vliegen."
Onnodig te zeggen dat men het niet in allen
dele met Santayana hoeft eens te wezen. Z'n
theorieën betreffende de dans onderschrijf ikzelf
maar half. Volgens hem is het primaire element
daarin: liefde of oorlog, en in 't licht van wat
onderzoekers als Frazer of Spencer en Gillen ons
leren, lijkt het toch wel, alsof de dans van primitieve
volken steeds 'n magico-religieus karakter heeft
gedragen. Anderen zullen misschien wat aan te
merken hebben op z'n hoofdstuk over muziek,
dat me zwakker lijkt dan die over taal (aan
verheerlikers van 't Latijn ten koste der moderne
talen zij de lezing van blz. 78, 79 en 80 111 ten
zeerste aanbevolen !), over proza en poëzie (de
vergoders van de aspiratie tegenover de
verwezenliking krijgen, heel hoofs, d'r vet op blz. 91 !),
over de Rechtvaardiging der Kunst, waarin hij
toch niet alle kunst rechtvaardigt, en over de goede
smaak. („A refined mind finds as little happiness
in love without friendship as in sensuality without
love; it may succumb to both, but it accepts
neither. What is true of mere sensibility is no
less true of mere fancy.... Any absolute work
of art which serves no further purpose than to
stimulate an etnotion has about it a certain
luxurious and visionary taint.") De leer van
de kunst om de kunst" is 'n dwaalleer.
Evenals de wetenschap om de wetenschap, enz.,
enz.
Bekeringen van in de wol geverfde" schapen
't zij rationalistiese, 't zij mystieke komen
niet voor. De ene groep zal, bij voorbaat overtuigd,
naar Santayana's boek grijpen, en niet uitgepraat
raken over de schatten die het bevat. De andere
zal het, meewarig, links laten liggen. Deze en
gene niet bijster oorspronkelike publicist kan er
in grasduinen naar hartelust, en er materiaal in
vinden voor honderd artikelen in plaats van een.
M'n eigen exemplaar ziet. er uit als getatoeëerd.
Maar noch over Reason in Religion" noch over
Reason in Science" zal ik ditmaal schrijven.
Het is niet nodig. Santayana is 'n naam waarmee
binnen niet zeer lange tijd gegoocheld zal worden,
als weleer nog niet zo heel lang geleden met
die van Stuart Mill, Emerson, Carlyle of Ruskin.

W i L L E M VAN DOORN
Rheumatiek

Blijft niet lijden Sloan's
Liniment zal Uw pijn onmiddel

lijk tot bedaren brengen, zonder
inwrijven. Houdt het in gereed

heid voor Rheumatische pijnen,
Verstui kingen, Kneuzingen, Neuralgie +*
en alle zenuwpijnen. f
Verkrijgbaar bij alle Apothekers en
Drogisten. Prijs f 1.

</text>
<image timestamp="2002:09:03:00:12:00.00" size="298129">D2003A5.TIF</image>
</page>
</document>
