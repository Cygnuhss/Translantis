<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19241101</Datum>
<Pagina>1</Pagina>
</fields>
<page>
<pagenumber>1</pagenumber>
<text>
r. 8473
Zaterdag l November
AM934
DE AMSTERDAMMER

WEEKBLAD VOOR NEDERLAND
Onder Hoofdredactie van G. W. KERN KAMP
Redacteuren: H. BRUGMANS, HERMAN HEYERMANS, TOP NAEFF en G. NOLST TRENIT
Secretaris der Redactie: C. F. VAN DAM
UITGEVERS: VAN HOLKEMA &amp; WARENDORF
DE VERKIEZINGEN IN ENGELAND
Toen indertijd de ramp van de Titanic" in den bioskoop ver

toond werd, moet het in een Geldersch stadje gebeurd zijn, dat
een expansieve dame uit het publiek, toen op het doek de luxueuse
eetsalon van het schip werd geprojecteerd, waar de passagiers,
onbewust van het naderend onheil, zaten te dineeren, de stilte
in de zaal verstoorde door met luide stem, en in onvervalscht
Saksisch dialect, te zeggen: ,,noe wéten wi al, dat ielie straks ge

piept bint" (nu weten wij al, dat jelui straks om zeep gaat).
Hetzelfde voorrecht van reeds de ontknooping van het stuk
te weten heeft de lezer van dit artikel boven mij; terwijl ik dit
schrijf, wordt van de verkiezingsfilm pas het voorlaatste bedrijf
afgedraaid: de dag van de stemming; als hij dit leest, kent hij den
uitslag al.
Of hij echter dan ook zal weten, wie er gepiept" is, staat nog te
bezien; want tot de vele mogelijkheden, die zich bij de opening
van de stembus kunnen voordoen, behoort ook deze,-dat geen van
de drie partijen, die bij den strijd gemoeid zijn, een belangrijke
vermeerdering of vermindering van aantal zetels heeft te boeken.
Intusschen, het kan ook anders uitvallen, vooral als je geloof
slaat aan de verzekering der partijleiders, die alle drie op den voor

avond van de verkiezingen hebben verkondigd, dat ze reden heb

ben een flinke overwinning te verwachten: er zijn immers altijd
kiezers, die niet willen stemmen op een partij, die geen kans heeft !
Als er echter ook na den afloop victorie gekraaid kan worden,
zal dit maar door n van de partijen kunnen geschieden, door
haar, die er in geslaagd is de absolute meerderheid te verwerven.
Niemand gelooft, dat de liberalen dit zullen bolwerken; de
grootste kans erop hebben de conservatieven, omdat zij reeds nu
de sterkste partij vormen; Labour zou al een heel grooten sprong
naar voren moeten doen, om over den streep van de absolute
meerderheid te komen.
Wanneer de conservatieven dien streep kunnen passeeren, zullen
zij dat vermoedelijk te danken hebben aan enkele misslagen van
MacDonald in de buitenlandsche politiek.
Jn de eerste plaats aan het verdrag met Rusland, dat ook voor
hen, die geen principieele bezwaren hebben tegen een verdrag
met de Sovjet-republiek, onaannemelijk is wegens den inhoud
ervan, maar dat bovendien in den verkiezingsstrijd geschikt kon
worden gebruikt als een boeman, waarmede de kiezers werden af

geschrikt van een bestendigingder Labour-regeering, die den
bolsjevieken de behulpzame hand biedt.
Daarnaast zal de publicatie van het roode document" den
brief van Zinowjef, den voorzitter van de communistische Inter

nationale, waarin de Engelsche communisten worden aangespoord
het leger afvallig te maken en een revolutie aan te stoken den
conservatieven te pas zijn gekomen bij hun propaganda.
Op dit oogenblik staat de echtheid van dien brief nog niet vast;
pok heeft MacDonald, in de veronderstelling van de echtheid,
reeds krachtig geprotesteerd tegen zulk een inmenging van de
Sovjet-republiek in de binnenlandsche aangelegenheden van Enge

land.
Aanvankelijk, toen door leden van het kabinet-MacDonald
nog geen twijfel aan die echtheid was geopperd en ook de eerste
minister zelf nog niet had te kennen gegeven, dat hij daar niet
volmaakt zeker van was, kon men zelfs veronderstellen, dat de
publicatie van den brief een gewenscht iets was voor de
Labourpartij:- zij kon nu Rusland den schop geven; met een regeering,
die er zulke praktijken op nahield, kon geen verdrag worden ge

sloten; daarmede was dan meteen het ontwerp-verdrag van de
baan, dat de kans van Labour op een gunstigen uitslag der ver

kiezingen bedierf.
Wat er echter sedert is gebeurd, vooral de wijze, waarop Mac

Donald zijn houding in deze kwestie heeft verdedigd, zal aan La

bour in den verkiezingsstrijd meer kwaad dan goed hebben gedaan.
En in elk geval behoeft men er niet aan te twijfelen, dat de conser

vatieven het roode document" hebben gebruikt om de kiezers
tegen Labour op te zetten: met een regeering, die tot zulke dingen
in staat is, heeft het kabinet-MacDonald nu een verdrag willen
sluiten !
Zullen dus de conservatieven niet in gebreke zijn gebleven om
MacDonald zijn fouten in de buitenlandsche politiek aan te wrijven,
aan den anderen kant zullen zijn aanhangers de bestendiging van
een Labour-regeering juist bepleit hebben om het vele goede, dat
MacDonald als leider van Engeland's buitenlandsche politiek tot
stand bracht.
Zij zullen zich dan beroepen hebben op de uitvoering van het
rapport van Dawes, op de toenadering tusschen Engeland en
Frankrijk, op de ontspanning in Europa, op het protocol van
Genève voor de vreedzame regeling van internationale geschillen
altemaal dingen, waarvan de eer niet alleen aan MacDonald toe

komt, die met name niet gebeurd zouden zijn, wanneer in Frank

rijk de wind niet uit een anderen hoek ware gaan waaien, maar
waartoe MacDonald dan toch het zijne heeft bijgedragen.
Ja, men mag aannemen, dat Labour juist nu, op dit oogenblik,
verkiezingen heeft uitgelokt, omdat het veronderstelde een groot.
aantal kiezers tot zich over te kunnen halen door hun instemming
met de resultaten van zijn buitenlandsche politiek.
Uitgelokt, zeg ik, omdat het die, zoo het gewild had, ook had
kunnen vermijden.
Men weet, dat conservatieven en liberalen tezamen aan Mac

Donald een parlementaire nederlaag hebben bereid in de kwestie
van een vervolging, die wegens een persdelict tegen een communis

tisch publicist was ingesteld, maar, door toedoen van de Regeering,
om politieke redenen, weder ingetrokken een kwestie, in 't voor

bijgaan gezegd, waarbij menigeen, die MacDonald welgezind was,
onaangenaam getroffen werd door het falen van het geheugen
van den Premier op een punt, waarbij hij zich niet had mogen
vergissen.
Natuurlijk school er politiek achter het samengaan van conser

vatieven en liberalen; maar op 't laatste oogenblik schoven de
liberalen MacDonald een reddingsplank toe, door zich bereid te
verklaren de door hen gewenschte parlementaire commissie van
onderzoek zóó te doen samenstellen, dat niet bij voorbaat reeds
een voor de Regeering ongunstige conclusie zou zijn verzekerd.
Indien Labour gewild had, zou het de aldus gewijzigde motie heb

ben kunnen aanvaarden. Klaarblijkelijk gaf het er echter de voor

keur aan, den strijd aan te binden; anders zou het kabinet-Mac

Donald eenige maanden later zijn bezweken op de kwestie van het
verdrag met Rusland, waarvoor het veel moeilijker zou vallen de
sympathie van de kiezers op te wekken. En hoe eerder het nu tot
verkiezingen kwam, des te meer zou Labour daarbij profijt hebben
van den bijval, dien het in de laatste maanden voor zijn buiten

landsche staatkunde had verworven.
Uit een oogpunt van Europeesche politiek beschouwd, zijn de
verkiezingen van 29 October vooral niet minder belangrijk dan zij
voor de interne geschiedenis van Engeland zijn.
Wordt het aantal Parlementszetels van Labour er zóó door ver

meerderd, dat het aan de regeering kan blijven daarvoor is nog
niet noodig, dat het een absolute meerderheid verwerft dan
wordt in Engeland bevestigd een buitenlandse!! beleid, dat de vol

tooiing van het grootsche werk, onlangs te Genève begonnen, zal
helpen bevorderen.
Komen daarentegen de conservatieven aan het roer, hetzij
omdat zij sterker zijn geworden dan de beide andere partijen te

zamen, hetzij omdat zij meer zetels hebben veroverd dan een van
deze, dan mag men, op zijn zachtst gezegd, aannemen dat niet
Engeland zich het meest zal inspannen om de idee van Genève
te doen zegevieren.
Wanneer dit nummer van de Groene" verschijnt, zullen de
lezers den uitslag van de verkiezingen kennen.
Het is echter niet gezegd, dat zij dan ook reeds zullen weten,
welke regeering Engeland zal krijgen; de uitslag van de verkiezin

gen kan zóó zijn. dat hij ruimte laat voor verschillende oplossingen
van dit vraagstuk. Maar wie ook voortaan den wagen zal mennen,
hij zal er voor bedanken, het verdrag met Rusland als bagage mee
te nemen.
KERNRAMP

</text>
<image timestamp="2002:09:03:20:37:23.00" size="200511">D20040W.TIF</image>
</page>
</document>
