<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19241011</Datum>
<Pagina>1</Pagina>
</fields>
<page>
<pagenumber>1</pagenumber>
<text>
Zaterdag 11 October
A°. 1984
DE AMSTERDAMMER

WEEKBLAD VOOR NEDERLAND
Onder Hoofdredactie van G. W. KERN K A MP
Redacteuren: H. BRUGMANS, HERMAN HEYERMANS, TOP NAEFF en G. NOLST TRENIT
Secretaris der Redactie: C. F. VAN DAM
UITGEVERS:. VAN HOLKEMA &amp; WARENDORF
G EN V E
In de mooie redevoering, waarmede de voorzitter van de vijfde
Volkenbondsvergadering, de Italiaansche Zwitser Motta, de
bijeenkomst heeft gesloten, herinnerde hij aan de vredesboodschap
van Paus Benedictus XV, op l Augustus 1917.
Dat wil zeggen: aan een bepaald gedeelte van die boodschap.
Want zij had tweeërlei strekking: een eind te maken aan den
destijds gevoerden oorlog, en het uitbreken van een nieuwen te
voorkomen.
Om het eerste doel te bereiken, gaf de Paus de voorwaarden
aan, die naar zijn meening als grondslag van de onderhandelingen
zouden kunnen dienen. Zij kwamen hierop neer: herstel van den
toestand vóór. Augustus 1914; van Duitsche zijde dus: ontruiming
van het bezette gebied in Frankrijk en algeheele ontruiming van
België, met waarborg van zijn volledige politieke, militaire en
economische onafhankelijkheid; van de zijde der geallieerden:
teruggave der Duitsche koloniën. Over alle andere kwesties:
Elzas-Lotharingen, Italiaansch Oostenrijk, Polen, de Balkan

staten, Armeniëzou minnelijk overleg gepleegd worden. Als
algemeene regel zou gelden: geen schadeloosstelling.
Hoofdzakelijk omdat de Entente de hoop nog niet had opge

geven, betere vredesvoorwaarden te bedingen, bleef de boodschap
van den Paus zonder uitwerking. Dus ook het tweede gedeelte
ervan, dat een programma voor de toekomst aangaf.
Dit programma bevatte: een gelijktijdige en wederkeerige ver

mindering der bewapening; de instelling van arbitrage met
hooge vredestichtende werking"•; sancties tegen den staat, die
zou weigeren zich aan arbitrage te onderwerpen of de beslissing
ervan te aanvaarden.
Zelfs tijdens den oorlog waagde geen mogendheid het, deze begin

selen te verwerpen; de Duitsche regeering betuigde hare
bizondere sympathie" ervoor. Maar zij waren nog buiten de orde";
aan de orde van den dag stond toen alleen: het winnen van den
oorlog; de verwezenlijking van het ideaal: vrede door recht, kon
aan de toekomst worden overgelaten.
De verwezenlijking van dat ideaal", zoo schreven wij in Sep

tember 1917, zal niet geschieden door de regeeringen van nu,
ook niet wanneer zij er in het vredesverdrag een kniebuiging voor
maken. Of het gedeeltelijk vervuld zal worden, hangt af van de
vraag, wat de volken uit dezen oorlog geleerd zullen hebben en
hoe lang de les hun heugt."
De besluiten van de jongste Volkenbondsvergadering (het
protocol vari 2 October 1924) wettigen de hoop, dat de oorlog
niet voor niets is gevoerd. Noch door het Grondverdrag van den
Volkenbond, noch door het statuut van het Permanente Hof van
Internationale Justitie werd de verplichting opgelegd, alle inter

nationale geschillen aan rechtspraak of arbitrage te onderwerpen.
Dit is thans geschied. Voor het eerst heeft Genève een werk
van ingrijpende beteekenis verricht. Het gaf een vasten,
juridischen vorm aan de denkbeelden, door Paus Benedictus XV geuit.
Gelijktijdig en wederkeerig verminderen der bewapening
dit staat ook in het protocol van Genève voorop, al komt het,
formeel, achteraan. Maar alle bepalingen omtrent arbitrage en
sancties zullen eerst in werking treden als het plan voor de ver

mindering der bewapening, dat op een in Juni 1925 bijeen te
roepen conferentie zal worden vastgesteld, ook tot uitvoering
is gebracht. Gelukt het niet tot overeenstemming te komen over
dit plan, of blijft de uitvoering ervan achterwege, dan wordt
het protocol van 2 October 1924 van nul en geener waarde.
Dit protocol om de hoofdzaak ervan samen te vatten
verplicht de leden van den Volkenbond, hunne geschillen voor
rechter of scheidsrechter te brengen en zich naar diens uitspraak
te gedragen; de rechtsgeschillen komen voor het Permanent
Gerechtshof, de overige worden beslist door arbitrage, of door
een uitspraak van Volkenbondsraad of Volkenbondsvergadering.
Wie weigert zich hiernaar te gedragen, zal als aanvaller worden
beschouwd; op hem zullen sancties" worden toegepast, d.w.z.
alle andere leden van den Bond zullen hem gezamenlijk bestrijden,
door economische, financieele en militaire maatregelen.
Wanneer er een geschil rijst tusschen een of meer leden van
den Volkenbond en een of meer staten, die er geen deel van
uitmaken, zullen de laatste uitgenoodigd worden het geschil op
vreedzame wijze te laten beslechten volgens de in den Volkenbond
daarvoor geldende bepalingen. Weigeren zij dit en gaan zij over
, tot oorlog, dan zullen ook op hen bovengenoemde sancties"
worden toegepast.
Indien de thans ontworpen bepalingen door de regeeringen
van de bij den Volkenbond aangesloten staten worden bekrachtigd,
zullen er dus in de toekomst alleen oorlogen worden gevoerd
hetzij tusschen staten, die niet tot den Volkenbond zijn toegetreden,
onderling, hetzij tusschen den Volkenbond en diegenen zijner
leden, die zich aan een vreedzame oplossing van een geschil
hebben onttrokken. Deze laatste soort van oorlogen zal de eenige
zijn, zoodra onstaten in den Volkenbond zijn vereenigd.
Voordat echter het protocol van 2 October 1924 in werking kan
treden, moet nog het volgende gebeuren:
1°. de inhoud ervan moet bekrachtigd worden door de regee

ringen, waarvoor deze de medewerking van de Parlementen
behoeven. Op dezen weg kunnen al dadelijk struikelblokken
liggen. Aan Macdonald en Herriot komt de eer toe, een nieuwen
geest te hebben geblazen in het werk van Genève; maar hoelang.
zullen zij nog eerste minister blijven?
2°. wanneer de meerderheid der staten, die permanent lid van
den Volkenbondsraad zijn en tien andere leden van den Volken

bond hunne bekrachtiging hebben verleend, ook dan zal, zooals.
boven reeds gezegd werd, het protocol niet in werking treden
voordat een plan tot vermindering der bewapening is aangenomen
en, binnen een bepaalden termijn, tot uitvoering gebracht.
Aan deze beide voorwaarden moet dus worden voldaan, voordat
de internationale samenwerking tot vreedzame beslechting van
geschillen en tot gezamenlijke actie tegen hem, die zich daaraan
niet onderwerpt, tot stand is gekomen en zich kan doen gelden.
Ook dan zal de oorlog de wereld niet uit zijn; ook dan bestaat
er geen zekerheid, dat de zedelijke idee van vrede door recht zal
verdringen het oude begrip, dat een staat geen hoogere instantie
boven zich erkent en den oorlog kan gebruiken als voortzetting
van de politiek; maar dan zal althans het bruikbaarste instrument
ter vermijding van de oorlogsramp kunnen worden gehanteerd
en tevens op een aanvalsoorlog het merk zijn geschroeid van een
internationale misdaad.
Wie het protocol van Genève als het beste middel ter hand

having van den vrede beschouwen, moeten daarom beginnen met
er voor te ijveren, dat het bekrachtigd wordt door de regeeringen.
De publieke opinie dient zich thans krachtig te uiten.
Ook in Nederland is dit niet onnoodig. Onze regeering schijnt
bezwaar te maken tegen het aanvaarden van de verplichting om
ook aan militaire sancties deel te nemen. Nog voordat het protocol
van Genève in de Volkenbondsvergadering definitief was aange

nomen, heeft zij laten weten, dat zij zich de gelegenheid moet
voorbehouden om het te bestudeeren en te overwegen, alvorens
zich te verbinden."
Maar wie mee wil genieten- van den waarborg van veiligheid
en vrede, moet ook bereid wezen zijn deel van de lasten te dragen;
hij mag zich niet onttrekken aan den plicht, mede te doen aan
een internationale militaire actie tegen een aanvalsoorlog; laat
hij die actie aan anderen en grooteren over, dan is hij een
klaplooper, en wordt als zoodanig behandeld.
Noch van een nationale ontwapening" zoo schreef de N.
Rott. Corr." de vorige week, en wij onderschrijven die woorden
die ons zelfs van verzet tegen geweld doet afzien, is uitkomst
te wachten, noch van het vasthouden aan een strikt nationale
defensie; maar de uitredding zit in het vervangen van anarchie
door organisatie, in het verbieden en tot misdaad stempelen van
den aanvalsoorlog, en in samenwerking tot internationale defensie
tegen een aanvalsoorlog, met sterk verkleinde, doch door een

dracht krachtige strijdmachten".

KERNRAMP

</text>
<image timestamp="2002:09:03:19:09:19.00" size="205892">D2003YT.TIF</image>
</page>
</document>
