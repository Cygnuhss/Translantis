<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19241025</Datum>
<Pagina>1</Pagina>
</fields>
<page>
<pagenumber>1</pagenumber>
<text>
. 8471
Zaterdag 25 October
AM984
DE AMSTERDAMMER

WEEKBLAD VOOR NEDERLAND
Onder Hoofdredactie van G. W. KERNRAMP
Redacteuren: H. BRUGMANS, HERMAN HEYERMANS, TOP NAEFF en G. NOLST TRENIT
Secretaris der Redactie: C. F. VAN DAM
UITGEVERS: VAN HOLKEMA 6 WARENDORF
Prfls per jaargang f 10.
bQ vooruitbetaling. Per No. f 0.25

Redactie en Administratie :
Keizersgracht 333, Amsterdam

Advertent'ën f 0.75 per regel
Dispositiekosten 20 cent
GEEN ANARCHIE, MAAR ORGANISATIE
Naar aanleiding van mijn artikel in dit weekblad van 11 Oct.
1.1. kreeg ik den volgenden brief:


In uw artikel Genève" schreeft gij: Wie mee wil genieten van
d^n waarborg van veiligheid en vrede, moet ook bereid wezen zijn
deel van de lasten te dragen; hij mag zich niet onttrekken aan
den plicht, mede te doen aan een internationale militaire actie
tegen een aanvalsoorlog; laat hij die actie aan anderen en grooteren
over, dan is hij een klaplooper en wordt als zoodanig behandeld."
Wil dit toelichten, M. d. R. !
Te Oenève is door de Esthlandsche afgevaardigden geprotesteerd
tegen nationale ontwapening; en in 1922 nam het lid der Eerste Kamer
Idenburg nog het standpunt in, dat internationaal recht nationale
ontwapening verbiedt. Daarna heeft echter minister van Ka. ne

beek verklaard, dat zulks niet het geval is (bij de discussies over
zijn begrooting voor 1924 in de Eerste Kamer.) Neen inderdaad
niet! Dit sta onomstootelijk vast. Lord Phillimore heeft het ook
ontkend, in antwoord op een hem verleden jaar gestelde vraag op
zijn colleges voor de Academie voor Internationaal Recht in het
Vredespaleis, in 1923.
Het kan mij ontgaan zijn; maar de vijf jaren sinds de Volken

bond tot stand kwam vernam ik van geen voorstellen of ontwerpen
van de Nederlandsche regeering, om art. 8 van het Handvest in practijk
te brengen wat Nederland betreft; zij zou, met wat meer activiteit,
voor dat onderwerp (van de geleidelijke vermindering der bewapening)
het initiatief hebben kunnen nemen. Nu staat te bezien, of de
Regeering de leiding zal kunnen behouden. Want nu wordt op
art. 8 getuurd en gepiekerd, en hebben de ontwapenaars" de con

clusie getrokken, dat ook dit artikel de geheele ontwapening, per
natie afzonderlijk, geenszins verbiedt. Dus
Geachte redactie, bederf de zaak der Ontwapening niet, door met
klaplooperij" te schermen, want 't is heusch al weer voldoende
voor menigeen, om terug te deinzen van zijn bekeering door vrees
voor zoo iets onfatsoenlijks. Maar onderscheid duidelijk: Ie het geval
dat Nederland zijn weermacht houdt, en dan toch niet bereid zou
zijn, de internationale orde overeenkomstig het Handvest op het.
toekomstige protocol te helpen handhaven; 2e het- geval dat Neder

land zijn belang het best gediend acht, door te ontwapenen.
In het eerste geval hoogstens kunt gij van klaplooperij spreken. In
het tweede geval	?

Wel beschouwd ligt reeds een petitio principiïin de
aanvangswoorden van het citaat: genieten van orde en veiligheid;"
want in verband met de rest versta ik uw gedachtengang aldus: vrede
en veiligheid hangen af van internationale wee'rmacht". Welnu, bezie
de.zaak volkomen onbevangen! Zou het waarlijk zonder dat niet
gaan? Bedenk, (nu wij eenmaal niet meer gevangen zitten in onze
geërfde opvattingen van absolute souvereiniteit der staten, enz., nu
ontwikkelen zich haast dagelijks onze opvattingen en verliezen wij
steeds meer onze vroegere- obsessies.
Een paradoxaal voorstel kondig ik u bij dezen aan: Nederland
stelt een contingent voor de internationale weermacht; en bedingt
uitdrukkelijk, dat ingeval het zelf ruzie krijgt, het niet, nooit, in
geen geval, absoluut nimmer, gewapenderhand bijgesprongen zal
worden."
Les idees marchent. Over twaalf maanden, of reeds, eerder, maak
ik van dezen paradox een serieus voorstel. Let eens op.
Zoo gij weet, of ergens een adres is, waar men zich opgeven kan
voor dienstneming in het Hollandsche Contingent, dan verplicht gij
mij met de mededeeling. Esthland soll ruhig sein."
Met handslag voor Nationale Ontwapening,"

W. ELINK SCHUURMAN


Aan het gevraagde adres kan ik Mr. Elink Schuurman niet
helpen. Misschien wil prof. van fEmbden hem terecht brengen.
Zoo niet, dan zal hij zijn ongeduld nog een jaartje moeten bedwin

gen. Binnen twaalf maanden mogen wij immers een voorstel van
hem verwachten, dat Nederland een contingent voor de inter

nationale weermacht zal leveren, onder uitdrukkelijk beding dat
het zelf noo.it militaire hulp van anderen zal krijgen. Als het zoover
met hem is gekomen, zal hij zelf ook wel reeds een Werfbureau
hebben opgericht voor dienstweigeraars, die niet voor hun eigen
land, maar alleen voor andere willen vechten.
De door hem aangeroerde kwestie, of de: Nederlandsche regee

ring het initiatief had moeten nemen tot geleidelijke vermindering
der bewapening, kan ik laten rusten; zij gaat geheel buiten het
door hem aangevallen artikel om.
Evenmin zal ik ingaan op de vraag, of Nederland, wanneer het
jongste protocol van Genève tot uitvoering geraakt, het recht
behoudt tot geheele ontwapening over te gaan; want ik ben van
meening, dat Nederland, zelfs al zou het daartoe gerechtigd zijn,
dit niet moet doen.
De door Mr. Elink Schuurman gevraagde toelichting" van de
door hem geciteerde passage uit mijn artikel lijkt volmaakt
overbodig. Elk mensch met normale hersenen zal begrepen hebben
wat ik daarmee bedoelde, ook al was hij het er niet mee eens.
Het woord klaplooper" schijnt hem gehinderd te hebben.
Ik ken nog geen beter woord om de houding van een Staat te
brandmerken, die wél mede wil genieten van de waarborgen voor
veiligheid en vrede, maar niet zijn contingent wil leveren voor
deinternationale weermacht, die de veiligheid moet verzekeren en
den aanrander van den vrede te keer gaan. En dit in antwoord
op een vraag van Mr. Elink Schuurman • ik meen dat het
zonder de internationale weermacht niet zal gaan."
De klaplooperij" wil hij desnoods nog laten gelden, als Neder

land een eigen weermacht op de been houdt, en die niet in dienst
van de internationale gemeenschap wil stellen; hij verwerpt echter
die qualificatie, als Nederland zijn belang het meest gediend acht
door ontwapening.
Hoe heb ik het nu met hem ? Hij spreekt van geërfde opvattingen
van absolute souvereiniteit der Staten", waarin de menschen
vroeger gevangen zaten. Maar hij schijnt zelf uit die gevangenis
nog niet vrij te zijn gekomen. ^Vanneer Nederland zijn beslissing
over de ontwapening zou willen laten bepalen door zijn eigen
belang, dan zou het immers juist handelen volgens de oude, ook
door Mr. Elink Schuurman verworpen leer van de absolute
souvereiniteit", volgens welke een staat het recht heeft, zijn
bewapening geheel naar eigen inzicht te regelen. Die leer leidt
tot anarchie. De nieuwe leer, van Genève, dat het vraagstuk
der bewapening in gemeenschappelijk overleg moet worden
opgelost, leidt tot organisatie.
Die nieuwe leer is dezer dagen voortreffelijk uiteengezet. De
hoofdlijnen" van het protocol van Genève zijn aangegeven door
een aantal op staatsrechtelijk gebied bekende Nederlanders, o.a.
door de heeren Dresselhuys, van Eysinga, Fabius, Kleintjes,
Kranenburg en Vollenhoven.
Laat elk die hoofdlijnen" nu eens lezen; ze staan b.v. in het
Avondblad van de Nieuwe Rott. Cour. van 21 Oct., en vermoede

lijk in tal van andere bladen, onder het opschrift Het protocol
van Genève." Laat elk, die nog een beetje belangstelling heeft
voor andere dingen dan zijn eigen zaken, elk, die er prijs op stelt
eenige notie te hebben van een onderwerp, dat in de volgende
maanden overal op den voorgrond komt te staan, zich nu eens de
geringe moeite geven om dit stuk onder zijn oogen te krijgen.
Dan zal hij precies weten, wat de strekking van het protocol
van Genève is: de anarchie der Staten-maatschappij te vervangen
door organisatie.
En dan zal hij tevens eenige practische argumenten vernemen,
waarom de kleine Staten zich niet, langs een achterdeurtje",
mogen onttrekken aan de militaire taak, die ook zij in de georga

niseerde Staten-gemeenschap hebben te vervullen.


KERNRAMP

</text>
<image timestamp="2002:09:03:20:07:43.00" size="185194">D200407.TIF</image>
</page>
</document>
