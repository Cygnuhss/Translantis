<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390902</Datum>
<Pagina>3</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER
OPGERICHT
1877
Redactie en Administratie : Keizersgracht 355, Amsterdam-C. Tel. 37964. Abonnement f. 10.—per jaar. Postrekening: 72880. Gem. Giro G 1000.

Abonnementen kunnen met elk nummer ingaan, doch alleen tegen het einde van een jaargang, na opzegging vóór l December, worden beëindigd.
2 SEPT.
1939
Dekt Londen de schade*?
Donderdagmiddag.
TOEN wij, einde vorige week, den toestand
analyseerden, meenden wij dat er reden was
om aan te nemen, dat de oorlog die als een
Damocleszwaard boven de geheele wereld hing, afgewend zou
worden; voorts, dat de prijs die men daarvoor zou
moeten betalen, bestaan zou in het volledig toe

geven van Polen aan de Duitsche eischen.
Wanneer men thans, zeven dagen later, opnieuw
de balans opmaakt, komt men tot deze conclusie:
behoudens een plotselinge, dramatische wending
in den toestand, is het waarschijnlijk dat de ontleding
van de situatie, zooals deze hier vorige week werd
gegeven, op het eerste punt juist en op het tweede
punt slechts zeer gedeeltelijk juist is geweest.
Bewogen dagen liggen achter den rug.
Zij werden gekenmerkt door een ontzaglijke toe

neming van het aantal militaire maatregelen in de
verschillende landen, tegelijk door de drukke onder

handelingen die tusschen Londen en Berlijn over
de beslechting van het Duitsch-Poolsch geschil zijn
gevoerd. Op deze onderhandelingen heeft zich aller
aandacht geconcentreerd.
Zoowel Daladier als Chamberlain hebben zich in
hun redevoeringen min of meer garant gesteld tegen

over Duitschland, dat zij Polen tot toegeven zullen
bewegen. De vraag is slechts, welke prijs van Polen
gevorderd zal worden. Danzig en een weg door den
Poolschen Corridor is op het oogenblik wel het
minste waarmee Hitler genoegen zal nemen.
Of Polen echter daarin zal toestemmen, is voors

hands zeer de vraag. Zijn echter de drie mogend

heden het er informeel over eens, welke eischen
van Hitler niet onredelijk zijn, dan wordt de situatie
van het land even moeilijk als vorig jaar die van
Tsjecho-Slowakije was. Maar Smigly-Rydz is
roekeloozer dan Benesj !
Desondanks is het zeker niet onwaarschijnlijk
dat Hitler op zijn minst Danzig in de wacht zal
sleepen.
Een poover resultaat, als het er bij blijft. Van

daar dat Engeland zichtbaar poogt, de aandacht
van den Führer" van Polen af te leiden en te
richten op de grootere successen die hij met wat
toegeefelijkheid op internationaal gebied kan ver

krijgen. De schade die Hitler wellicht met zijn
Poolsche plannen leidt, wil Engeland, om redenen
die verderop ter sprake komen, gaarne dekken.

BELANGRIJK is dat met dat al op het oogen

blik het prestige van Duitschland een aanzien

lijken knak heeft gekregen. Het Derde Rijk toont op
het oogenblik niet de onoverwinnelijke onstuimigheid
waarop het zelf placht te pochen en waarmee het
zijn tegenstanders gewoon was te intimideeren.
Een feit van niet te onderschatten beteekenis ! Men
kan deze beteekenis echter licht overschatten ! De
overeenkomst van Nyon was indertijd ook een
ernstige nederlaag voor Italië, en republikeinsch
Spanje heeft den strijd toch verloren.
De zegepraal die Duitschland op dit oogenblik
nog niet behaald heeft, heeft het zeker niet in
het gewenschte tempo in de wacht gesleept.
Dat beduidt echter nog niet dat de democraten
zich thans met optimistische beschouwingen in
slaap mogen wiegen. Een volk van tegen de negentig
millioen inwoners, met de grootste industrieele
productie ter wereld, blijft, indien het de hegemonie
wil veroveren, een gevaar, zulks te meer, nu het
in de gelegenheid komt, op een van zijn nabuur

staten grooteren druk uit te oefenen.
Wij bedoelen Polen, dat tenslotte op de een of
andere wijze het kind van de rekening moet worden.
In een artikel, getiteld Gepoker om Polen" is
op 20 Mei j.l. in dit blad betoogd dat Polen uit angst
om aan Duitschland toe te geven en uit angst om
daartegen bij de Sowjet-Unie de noodzakelijke steun
te zoeken, tenslotte in een moeilijk parket zou ge

raken. Zoo heeft de situatie zich inderdaad ontwik

keld, 's Lands lot ligt daardoor in handen van Lon

den en Parijs. En Londen en Parijs willen niet dat •
Hitler met leege handen voor zijn volk komt te
staan. Teneinde den vrede te verzekeren, willen zij
hem gaarne ten opzichte van Polen eenigszins ter
wille zijn, zij het ook waarschijnlijk niet in die
mate die wij verwacht hadden.
Dat Hitler met een geringer succes genoegen
zal moeten nemen en zelfs in een netelige situatie
dreigde te komen, is, behalve aan Engeland's
onwrikbaar besluit, Polen in geval van oorlog te
steunen, te danken geweest aan de merkwaardige
verrassingen die Moskou Berlijn heeft bereid.

WIJ blijven van meening dat een eensgezind
en hecht Vredesfront waaraan ook de
SowjetUnie volledige medewerking verleende, niet over
Poolsche concessies aan Duitschland had behoeven
te delibereeren. De Sowjet-Unie heeft het Duitsche
pact bekendgemaakt op het oogenblik dat Hitler's
eischen wereldkundig waren geworden. Zij is, met
andere woorden, mede aansprakelijk voor iedere
overwinning, hoe klein ook, die Hitler weet te be

halen.
Meer echter mag men haar, althans op het
oogenblik, niet ten laste leggen.
Onder den eersten indruk van de teleurstelling die
Ribbentrop's kort maar krachtig bezoek aan Moskou
te Londen en Parijs verwekte, meende men elders in
niet-officieele kringen dat Hitler en Stalin tezamen
het plan tot de verdeeling van Polen bekokstoofd
hadden. Officieele kringen bewaarden echter een
merkwaardig stilzwijgen dat met de alom geuite
beschuldiging van lafhartig verraad, gericht aan
het adres van Moskou, niet in overeenstemming
was. Maarschalk Worosjilow noemde een Engelsch
journalist die van het deelingsplan had gerept,
ronduit een leugenaar", zijn verklaring een leu

gen" en het blad dat haar had afgedrukt (de
sociaaldemocratische Daily Herald) een lasterblad".
Er waren naast deze onvriendelijke woorden ook
feiten die het Russisch verraad" niet zoo evident
maakten als men eerst had gedacht. Immers, de
ratificatie van het verdrag (waarzonder het een
doode letter zou blijven) liet lang op zich wachten.
Het Presidium van den oppersten Sowjet dat deze
ratificatie moest voltrekken, kwam wel bijeen,
evenals de Sowjet zelf, maar had meer aandacht
voor de landbouw-belastingwetgeving dan voor de
bekrachtiging van een tractaat waarop men in
Berlijn met smart zat te wachten. Bovendien wijdde
Tass, het Russische telegraaf-agantschap, bijzon

der veel aandacht aan het bezoek dat een Poolsche
agrarische delegatie aan Moskou bracht. Tenslotte
werden de Russische garnizoenen aan de westelijke
grens versterkt met het oog de op mogelijkheid van
allerlei verrassingen."
Vraagt men zich af, wat dit alles beteekent, dan
verliest de veronderstelling dat de Sowjet-Unie zich
internationaal door bezetting van Poolsch grond

gebied wil compromitteeren, aan waarschijnlijkheid,
en dan heeft het er meer van dat Von Ribbentrop te
Moskou te hooren heeft gekregen hoe ver Duitsch

land volgens de Sowjet-Unie met zijn overwinning
mag gaan; in elk geval niet zoover dat het Duitsche
en Russische grondgebied elkaar raken, en de
Duitsche regeering de gelegenheid krijgt, over het
geheele Poolsche land in allerijl een net van onmis

bare strategische wegen te spreiden.
De Sowjet-Unie heeft dus Polen's dreigende ne

derlaag niet weten te verijdelen. Zij heeft echter wel
Duitschland weten te verleiden, een pact af te slui

ten waarvan het de vraag is of het meer voordeelen
dan nadeelen zal opleveren. Het groote voordeel
waarop de Duitschers gehoopt hadden (volledige
verwarring in het Westen) is uitgebleven; de andere
voordeelen (dekking van de Oostgrens) laten op
zich wachten tot de ratificatie een feit is. En de na

deelen zijn prompt gebleken: door den wensch te
uiten, met de Sowjet-Unie samen te gaan, heeft het
Derde Rijk Japan van zich verwijderd en gedreven
in een isolation" die verre van splendid" is, heeft
het in Spanje de anti-Duitsche, reactionaire kringen
een wapen in de hand geduwd, en heeft het tenslotte
een groot deel verspeeld van de heimelijke sympa

thie waarop het zich in hoogere kringen te Parijs
en Londen mocht verheugen. Deze drie gevolgen
zijn van groote, hoewel misschien niet van blijvende
beteekenis.

DEN toestand als geheel nogmaals overziende, is
er naar het ons voorkomt voor het eerst
na zeer langen tijd eenige reden tot gematigd op

timisme.
Optimisme, in de eerste plaats, wat het probleem
oorlog-of-vrede betreft. Het groote verschil ten

slotte tusschen de situatie in 1914 en die in 1939 is
geweest, dat er in 1914 twee mogendheden (Rusland
en Duitschland) waren die een wereldoorlog
wenschten en twee andere (Frankrijk en
Oostenrijk-Hongarije) die er niet geheel afkeerig van waren, terwijl
in de spannende, soms adembenemende dagen die
achter ons liggen, overduidelijk gebleken is dat geen
der mogendheden den algemeenen oorlog wenscht,
laat staan aandurft. Dat de volkeren algemeen den
wereldbrand verafschuwen, kan men opmaken uit
het teekenende feit dat nergens n soldaat op weg
naar de grenzen met bloemen is bestrooid.
Er is daarom plaats voor de opvatting dat
wanneer de huidige crisis te boven is gekomen.
wat nog wel eenigen tijd zal duren de
tweede wereldoorlog voor langen tijd, waarschijn

lijk voor jaren is afgewend. De internationale ont

spanning die in de lucht hangt, kan de basis worden
voor een economische opleving, sterker dan de wereld
wellicht ooit heeft gekend. Overal zijn de koersen
ver ten achter bij de bedrijvigheids-indices die in het
afgeloopen jaar reeds belangrijk zijn gestegen. De
terugkeer van het internationale vertrouwen kan
een hoogconjunctuur ontketenen waarvoor in alle
landen, met name in de Vereenigde Staten, de fac

toren in ruime mate aanwezig zijn. Voorloopig is
dat niet meer dan een mogelijkheid.
De Engelsche regeering poogt deze mogelijkheid
te verwezenlijken. Hoe eerder, hoe liever wil zij een
algemeene overeenkomst, ook met Duitschland, tot
stand brengen die het genoemde vertrouwen bevor

dert en haar de gelegenheid biedt, het tempo der
herbewapening te verminderen. Hier ligt
Duitschland's kans. Het in verhouding nietige succes im

mers, dat (naar alle waarschijnlijkheid) de
nationaalsocialisten ditmaal behalen, zal, naar wij ver

moeden, hun agressiviteit niet verkleinen, maar
vergrpoten. Zij zullen pogen, een volgend maal de
gemaafite fouten te vermijden. Zij zullen hun ex

pansie voortzetten langs de lijn van den minsten
weerstand die op het oogenblik in Zuid-Oostelijke
richting wijst.
Te veronderstellen, dat het Derde Rijk van zijn
plannen tot verovering van de hegemonie in Europa
zoo niet in de wereld, afstand heeft gedaan, lijkt ons
op zijn zachtst gezegd voorbarig. Waakzaamheid
blijft derhalve geboden.
Het is daarom ook zaak, toe te zien dat de con

cessies die de democratische mogendheden in ruil
voor Duitsche beloften tot algemeene, internationale
samenwerking en verzoening" wenschen te bren

gen, niet al te groot zijn. Zij immers zouden het zijn
die tezamen met Polen dat ernstig bedreigd zal
blijven thans de offers brengen, terwijl Duitschland
slechts het brengen van toekomstige offers op zich
neemt. En als het Derde Rijk in de ruim zes jaren
van zijn onheilvol bestaan en met name ook in de
geschiedenis van zijn verhouding met Polen, n
ding heeft aangetoond, dan is het wel dit: dat
men beter kan bouwen op zand dan op het woord
van den Duitschen Führer".

L. DE JONG
BROCHES imte^
PAG. 3 DE GROENE No. 3248

</text>
<image timestamp="2002:09:13:02:28:58.00" size="226147">D2004B9.TIF</image>
</page>
</document>
