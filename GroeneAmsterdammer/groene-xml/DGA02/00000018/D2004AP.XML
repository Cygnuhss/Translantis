<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390826</Datum>
<Pagina>3</Pagina>
</fields>
<page>
<pagenumber>1</pagenumber>
<text>
DE GROENE AMSTERDAMMER
OPGERICHT
1877
Redactie en Administratie : Keizersgracht 355, Amsterdam-C. Tel. 37964. Abonnement f. 10.—per jaar. Postrekening: 72880. Gem. Giro G 1000.

Abonnementen kunnen met elk nummer ingaan, doch alleen tegen het einde van een jaargang, na opzegging vóór l December, worden beëindigd.
26 AUG.
1939
Via Moskou naar München" *?
i
Donderdagmiddag

DE aankondiging van het Duitsch-Russische
niet-aanvalsverdrag, Ribbentrop's reis en
ontvangst te Moskou, Henderson's plotselinge tocht
naar Berchtesgaden, de afsluiting van het accoord
Berlijn—Moscou, de Fransche en Engelsche mili

taire maatregelen, waarlijk, deze week was rijk
aan gebeurtenissen die de waarschuwing, Donderdag

middag" boven dit artikel rechtvaardigen. De'S
hrijver, immers, moet rekening houden met de mogelijk

heid dat zijn analyse op verschillende punten on

juist is gebleken, wanneer zij anderhalven dag later
onder het oog van den lezer komt.
Eén streven en het zal de leidraad van deze
beschouwing zijn lijkt ons aanwezig bij al de
groote mogendheden die op het bewogen politiek
,tooneel van de afgeloopen week een rol hebben
gespeeld: het.streven, den vrede te bewaren. Op
zichzelf een loffelijk streven, ware het niet dat het
!ook dit jaar zijn slachtoffer schijnt op te leveren:
Polen, dat door het gerecht der wereldgeschiedenis
veroordeelt dreigt te worden voor zijn medeplichtig

heid aan den roofmoord op Tsjechoslowakije.
In welken vorm het nieuwe München" dat in de
lucht hangt, zich zal voltrekken, wagen wij niet te
voorspellen.
Of Polen spoedig het hoofd zal buigen, is evenmin
zeker. Maar het heeft zelf niet langer de beslissing
over zijn lot. Zoomin als deze vorig jaar te Praag
lag, ligt zij thans te Warschau.

WANNEER wij achtereenvolgens de houding
der verschillende mogendheden bezien, is
het dienstig met de Sowjet-Unie te beginnen.
Zij heeft deze week de wereld-opinie immers voor
de grootste verrassing geplaatst. Het cynisch oppor

tunisme van haar politiek is zoo frappant, dat een
verklaring die niet bij oppervlakkige phrases wil
halthouden, op schier onoverkomelijke moeilijk

heden stuit.
Naar aanleiding van Litwinow's heengaan schre

ven wij d.d. 6 Mei in dit blad: De economie
der Sowjet-Unie heeft vóór alles tijd noodig, veel
tijd, zoo mogelijk decennia. Den relatieven ach

terstand dien deze economie, vergeleken met Enge

land, Frankrijk, Duitschland en de Vereenigde
Staten vertoont, geeft de verklaring voor de passivi

teit die de buitenlandsche politiek der Unie kenmerkt.
Deze relatieve achterstand veroorzaakt tevens dat
de Unie zeer weinig geneigd zal zijn, ten strijde te
trekken, tenzij uit zelfverdediging. Oorlog op dit
oogenblik zou de Sowjet-Unie zeer ongelegen
komen."
De leiders van de Sowjet-Unie weten dat het
tempo waarin hun militaire kracht groeit, hooger
is.' dan het Duitsche tempo. De Sowjet-Unie heeft
nog altijd het dubbele aantal inwoners van het
Derde Rijk en de levensstandaard is er nog steeds
lager; de industrieele productie neemt er met grooter
sprongen toe. Over vijf of tien jaar zal de
SowjetUnie dan ook in een gunstiger positie tegenover
Duitschland staan dan thans het geval is. Er zijn
trouwens op het oogenblik nog maar nauwelijks
wegen waarlangs zich groote troepencontingenten
in Westelijke richting zouden kunnen verplaatsen.
Was de oorlog uitgebroken, dan zou hij dan ook
de Sowjet-Unie in den beginne in een zeer moeilijk
parket hebben gebracht, temeer omdat Japan
stellig zijn kans had waargenomen en den aanval
op het Siberische mijngebied had ingezet. De
Duitsche regeering kon dan ook met eenig vertrouwen
op het Russische verlangen naar vrede speculeeren.
Dat de onderhandelingen tusschen Moskou en
Berlijn vrij plotseling goeden voortgang maakten
(sinds vorige week Vrijdag, meldde Berlijn) kan het
gevolg zijn geweest van het feit dat Frankrijk en
Engeland bereid waren, aan alle Russische eischen
tegemoet te komen, in de verwachting dat Rusland
dan wel weer met nieuwe eischen voor den dag zou
komen. De onderhandelingen met Von Ribbentrop
waren stellig een probaat middel om een oorlog
te voorkomen, althans de Sowjet-Unie voorloopig
er buiten te houden.
Onverklaarbaar is dit vredesstreven van de Sowj
etUnie niet. Het is, zooals betoogd is, ingegeven door
puur-nationalistische overwegingen. Het recht om
zich als de voorvechtster van democratie en socia

lisme te betitelen, heeft Stalin's staat daarmee
verbeurd.
Weinig waarschijnlijk lijkt het ons dat het
verdrag met Duitschland zijn tien jaren zal halen.
Het druipt van het onoprecht opportunisme dat
Moskou den anderen mogendheden placht te ver

wijten.
WIJ hebben in dit blad altijd de opvatting ver

kondigd dat de Engelsche regeering geen of
slechts geringe oorlogsrisico's kon aanvaarden. Dit
geschiedde niet uit pure liefde voor den vrede, maar
was het gevolg van het inzicht of instinct van
Chamberlain c.s. dat een wereldoorlog, onveran

derlijk hoe hij zou eindigen, zou uitloopen op
enorme sociale beroeringen en op het uiteenvallen
van het Britsche wereldrijk. Hij zou de deelen van
een Empire" dat ten deele door den dwang der
koloniale overheersching, ten deele door zuiver
historische banden bijeengehouden werd, doen
afvallen naar de grootere economische en sociale
verbanden waartoe zij reeds behooren. Op zijn
minst zou de oorlog het voortbestaan van het
Britsche wereldrijk op het spel zetten.
Deze omstandigheden bepaalden vorig jaar de
snelheid waarmee de weg naar München is afgelegd;
zij bepaalden dit jaar de traagheid waarmee de
tocht naar Moskou is aanvaard. Chamberlain's
regeering heeft de Moskou'sche onderhandelingen
van meet af aan gesaboteerd. Zij is niet verder
gegaan dan noodig was om de openlijke veront

waardiging van parlement en publieke opinie te
voorkomen. Zij heeft de besprekingen met
SowjetRusland door naar verhouding ondergeschikte per

sonen laten voeren. Zij heeft Chamberlain nog
slechts acht weken geleden in het Lagerhuis laten
verklaren dat hij, als hij te Moskou was, niet zou
weten tot wien hij zich moest wenden" (reden
waarom hij te Londen bleef). Zij heeft de militaire
missie een admiraal meegegeven die zijn sporen
verdiend heeft in den oorlog der Witten tegen de
tegenwoordige Russische machthebbers (objectief
bezien, een onbeschoftheid die zij had kunnen
voorkomen).
Hier staan, het spreekt vanzelf, andere feiten
tegenover. In de eerste plaats de invoering van de
dienstplicht en de grootscheepsche herbewapening.
Maar de militaire macht vergrooten de grond

stoffen-voorraden zijn niet vergroot! is iets
anders dan haar onverbiddelijk te willen gebruiken
bij den volgenden eisch der totalitaire mogendheden.
Deze eisch was: Polen. Had de Engelsche regeering
oprecht willen voorkomen dat Polen moest toe

geven, dan had zij zulks kunnen verhinderen. Zij
heeft het niet gewild. Zij heeft gewild dat Polen
ging onderhandelen. Nog Zaterdagavond j.l. be

richtte de officieele Britsche draadlooze dienst, dat
Whitehall overtuigd was van de ingetogenheid der
Poolsche regeering": Een land dat weet, dat zijn
eigen bodem slagveld zal worden als de oorlog
uitbreekt, zal geen oorlog voeren, zoolang er nog
eenig alternatief overblijft."
Dezelfde vriendenraad was vorig jaar aan
TsjechoSlowakije gegeven....
Wij zien de talrijke Britsche defensie-maatregelen
der laatste dagen dan ook vóór alles als een poging
om de danig verzwakte positie van Engeland bij
de te verwachten onderhandelingen zoo sterk
mogelijk te maken.
Frankrijk heeft bij deze crisis een zeer secundaire
rol gespeeld, maar ook in dat land is achter de
schermen een groot verzoenings-gezind gemompel
opgegaan, vooral in invloedrijke kringen. Onver

klaarbaar is dat niet. Immers, was de oorlog uitge

broken, dan zou het Fransche leger den eersten
slag moeten toebrengen. Waar? Aan den Rijn?
Dat zou op groote, zoo niet onoverkomelijke moei

lijkheden stuiten. In de Povlakte? Dat zou de
Italiaansche neutraliteit waarop men te Parijs en
Londen hoopt, tot een onmogelijkheid maken.

OOK Duitschland zal den wereldoorlog willen
vermijden, aangezien het er nog lang niet
gereed voor is. Het is een feit dat een land nimmer
volledig klaar is voor den gewapenden strijd, maar
in de Duitsche wapenrusting zitten teveel zwakke
punten.
Het Duitsche leger is betrekkelijk klein. De man

schappen zijn slecht geoefend en de kaders zijn

PAG. 3 DE GROENE No. 3247
zwak. De getalsterkte van het Fransche leger is
bij voorbeeld zeker driemaal die van het Duitsche.
De motoriseering en mechaniseering zijn ver doorge

dreven, maar tegen de Maginot-linie zouden zij
weinig uitrichten en met tanks en zware vracht

auto's kan men weinig beginnen in een land als
Polen dat geen goede wegen heeft. Bovendien is
de Duitsche grondstof-voorziening voor het voeren
van een oorlog ontoereikend. Overal gapen de
tekorten. Tekorten die zoo groot zijn, dat geen
voorraadvorming er in kan voorzien. Men mag
dan ook schatten dat Duitschland op het oogenblik
voor niet langer dan een jaar oorlogvoeren voldoende
grondstoffen bezit.
Een jaar is lang.
Maar de Duitsche legerleiding weet dat een moderne
oorlog zich niet in maanden, maar slechts in jaren
laat meten. Zij weet dat Duitschland den tweeden
Wereldoorlog, brak hij thans uit, tenslotte onher

roepelijk zou verliezen.
Wij vermoeden dat zulks ook te Berchtesgaden
bekend zal zijn. Men weet dan ook uit onverdachte
bron dat Hitler vorig jaar, toen het bericht kwam
van de mobilisatie der Britsche vloot en het scheen
alsof Engeland toe zou slaan, ten einde raad was.
Zijn politiek berust immers op intimidatie. Maar hij
en de clique welker vertegenwoordiger hij is, durft
chantage te plegen, durft met den oorlog te spelen.
En helaas liggen de kaarten in Augustus 1939 aan

zienlijk gunstiger voor Duitschland dan in Sep

tember 1938 het geval was.

HELAAS voor Polen.
Polen heeft weinig gedaan om de sympathie
der democraten te verdienen. Toch gaat thans ons
hart uit naar het land dat den lijdensweg van
Tsjechoslowakije op wordt gedrongen. Het is niet
strikt noodzakelijk dat het toegeeft. Men vergete
niet dat Duitschland onmogelijk zijn geheele
militaire macht tegen Polen in het vuur kan gooien:
in het Westen en in Tsjechiëmoet het zeer aan

zienlijke reserve's achterlaten. Uitgaande van het
weten dat een modern offensief slechts succes heeft,
wanneer de aanvaller over drie of vier maal zooveel
manschappen beschikt als de verdediger, uitgaande
ook van het feit dat het Poolsche landschap het
modern uitgeruste Duitsche leger groote moeilijk

heden in den weg zal leggen, is de veronderstelling
niet onredelijk dat Polen zich maandenlang met
succes zal kunnen verdedigen, ook als er geen hulp
komt. Maar Engeland heeft toch hulp toegezegd ?
Wel te verstaan: indien Duitschland geweld
gebruikt.
Waarschijnlijk zal Duitschland daarom geen
geweld gebruiken, maar Polen blijven intimideeren.
En deze intimidatie, deze gevaarlijke stille druk,
kan, als Polen niet meteen toegeeft, nog wel enkele
weken duren.
Er is tijd voor noodig, om Polen tot toegeven en
de publieke opinie in de democratische staten tot
accepteeren te brengen.
Terecht.
Want de terugkeer van Danzig, den Corridor en
Opper-Sileziëtot het Rijk, zal op korten of langen
termijn het einde van Polen beteekenen, zooals de
verovering van het Sudetengebied het einde van
Tsjechoslowakije beteekend heeft. Polen's nederlaag
zal Duitschland bovendien aan de Oostzijde volledige
dekking geven. Daarvan zal allereerst de Balken
den weerslag ondervinden. Men mag daar in dat
geval een zeer aanzienlijke uitbreiding van
Duitschland's macht verwachten, hetgeen de anti-Duitsche
stemming in Italiëweer zal doen stijgen.
De positie van democratisch West-Europa wordt
met dat al weer aanzienlijk moeilijker. Dat geldt
ook voor de kleine landen, die moeten leeren dansen
naar het pijpen van Berlijn.
Blijvende vrede is minder dan ooit te verwachten.
De mogendheden, groot en klein, moeten zich
integendeel in versterkte mate gaan toeleggen op
de oorlogsvoorbereiding. De bewapeningswedloop
wordt in optima forma voortgezet en zal de vredes

economie ook der democratische staten, omvormen
tot een oorlogseconomie die aan de democratische
grondrechten steeds minder speelruimte laat. Zij
voor wie de democratie de eenig mogelijke levens

vorm is, gaan zware jaren tegemoet.
L. DE JONG

</text>
<image timestamp="2002:09:13:02:00:11.00" size="243072">D2004AP.TIF</image>
</page>
</document>
