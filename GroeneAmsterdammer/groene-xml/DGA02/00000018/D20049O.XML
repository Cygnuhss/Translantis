<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19390812</Datum>
<Pagina>6</Pagina>
</fields>
<page>
<pagenumber>1</pagenumber>
<text>
KANTTEEKENIIVGEN
Voorbereidingen links en rechts
Gelijke prikkels behoeven niet altijd met gelijke
sensaties in verband te staan. De juistheid van deze
stelling wordt duidelijk wanneer men zich herinnert
welke reacties zekere gebeurtenissen vorig jaar
hebben opgewekt en welke reacties zij thans
opwekken. Vorig jaar was ieder mobilisatie-bericht
een nieuwtje; elke mededeeling over uitbreiding
der militaire maatregelen leidde tot vergroote
spanning. Soortgelijke berichten trekken op het
oogenblik nauwelijks de aandacht van een wijder
publiek. Dat schijnt te denken: Het is vorig jaar
zonder oorlog afgeloopen, het zal dit jaar wel weer
zonder oorlog afloopen".
Ons thans niet verdiepend in de vraag of deze
opvatting juist of onjuist is, dient in elk geval ge

constateerd te worden dat de voorbereiding tot den
oorlog op het oogenblik aanzienlijk verder is ge

vorderd dan vorig jaar het geval was. Duitschland
heeft binnenkort twee millioen soldaten onder de
wapenen. De geheele Duitsche luchtmacht hield
in het einde van de vorige week oefeningen, die
prompt door de Engelsche luchtmacht zijn beant

woord. Meer dan dertienhonderd vliegtuigen namen
deel aan de ontzagwekkende manoeuvres die deze
week boven West-Engeland zijn gehouden.
Inmiddels zijn de militaire besprekingen te
Moskou begonnen. De Fransche en Engelsche regee

ringen hebben kundige militairen afgevaardigd, van
Russische zijde nemen er de hoogste autoriteiten
aan deel, w.o. maarschalk Worosjilow. Dat toont
wel aan, dat het den Russen ernst is ! De mede

werking die zij zullen eischen, zal stellig niet gering
zijn. Een spoedig einde van deze ingewikkelde
onderhandelingen is zeker niet te verwachten. Het

zelfde geldt van de politieke besprekingen die
eenigszins op den achtergrond zijn geraakt.


Rome—Berlijn—Tokio
De militaire besprekingen die te Moskou worden
gevoerd, hebben hoewel zij, naar verluid
tot Europa beperkt zullen blijven het door
Chamberlain gevreesde effect gehad: de aandrang
in Japan om zich nauwer bij de spil Rome—Berlijn
aan te sluiten, wordt sterker. De gedachte dat Japan
een formeel militair verbond met Duitschland en
Italiëmoet aangaan, neemt reeds vasteren vorm
aan. De invloedrijke ambassadeurs van Japan te
Rome en Berlijn functionarissen die bij het tot
stand komen van de driehoek Rome—Berlijn
Tokio reeds een belangrijke rol hebben gespeeld
hebben deze week geconfereerd te Como. Zij hebben
Tokio voorgesteld toe te treden tot het
DuitschItaliaansche militaire pact.
Nu zal Tokio stellig niet over n nacht ijs gaan.
Het voelt er weinig voor, aanstonds betrokken te
worden in een Europeesch conflict, en van hun
kant zijn Berlijn en Rome er niet op gebrand, Japan
hulp te moeten verleenen bij een strijd die in het
Verre Oosten uitbreekt. Dat wil niet zeggen dat
onder den druk van leger- en vlootkringen de
nauwere aansluiting bij Rome en Berlijn niet toch
in den een of anderen vorm een feit wordt.
Deze ontwikkeling van de politieke constellatie
is voor Engeland niet aangenaam. Het komt, wat
Japan betreft, steeds meer tusschen de stoelen"
te zitten. Het wil niet met Japan breken, maar Japan
glijdt voortdurend verder weg. Zijn eischen nemen
toe, zijn toon wordt nog vrijmoediger dan hij
reeds was.
Geen wonder dat de conferentie te Tokio tusschen
Britten en Japanners slechts matigen voortgang
maakt. De anti-Britsche stemming in Japan groeit,
ondanks de Engelsche concessies. En de laatste
Engelsche concessie is daar nog niet in zicht. Het
schijnt zelfs dat de uitlevering van het Chineesche
zilver, dat in de Britsche en Fransche nederzetting
te Tientsin aanwezig is, niet uitgesloten moet worden
geacht. Engeland wil immers, aldus Halifax, met
alle belangen" rekening houden. Men vraagt zich
af, welke plaats de Chineesche belangen in deze
formuleering innemen.
De toestand te Tientsin wordt voor de aanwezige
Britten steeds précairer. Binnenkort wordt daar
zelfs een groote Pan-Aziatische anti-Britsche confe

rentie gehouden, die tot doel heeft, de anti-Britsche
gevoelens die in den loop der eeuwen in verschillende
deelen van Aziëzijn opgewekt, te coördineeren en
te activeeren. Ook aan de Britsch-Indische
onafhankelijkheidsbeweging zou bijstand verleend wor

den.
Japan's doel is duidelijk: onder het voorwendsel,
Engeland's heerschappij te breken, wil het zijn eigen
heerschappij over geheel Aziëuitstrekken.
Polen staat op zijn stuk
De herdenking van het feit dat vijf-en-twintig
jaar geleden een kleine groep militairen het onder

nam, de Poolsche onafhankelijkheid opnieuw te
veroveren, heeft deze week geleid tot groote
patriottische betoogingen in Warschau en de andere
voorname plaatsen des lands. Maarschalk
SmiglyRydz, opvolger van Pilsoedski, hield te Krakau
een donderende redevoering waarin hij met vuist

slagen zijn vastbeslotenheid onderstreepte, geen ver

andering in den status van Danzig te zullen dulden.
De Poolsche bladen lieten zich in gelijken geest uit.
Merkwaardige verandering: Pilsoedski poogde de
Poolsche onafhankelijkheid te herwinnen met
Duitschen steun; nu wordt de herdenking van dat
feit door den loop der gebeurtenissen een
antiDuitsche demonstratie. De Duitsche pers heeft niet
nagelaten, op deze tegenstelling te wijzen. Intusschen
is hieraan weinig te veranderen zoolang men in
Berlijn en Berchtesgaden van plan is, door middel
van de annexatie van den geheelen Corridor (die
door Polen reeds haastig om militaire redenen
ontruimd wordt) Opper-Sileziëen wellicht nog
enkele andere gebieden, Polen voor te bereiden op
het lot dat reeds Tsjechoslowakije heeft getroffen.
Te Danzig zélf neemt de spanning voortdurend
toe. Nieuw oorlogsmateriaal wordt er geconcen

treerd. De schermutselingen met Polen betreffende
de douane-quaestie hebben tot een vrij gunstig
resultaat geleid; men late zich hierdoor echter niet
misleiden. De Poolsche douane-ambtenaren zijn
thans gewapend, hetgeen de woede van Berlijn
heeft opgewekt, en deze woede zal den wil tot door

zetten niet bekoelen. Danzig verklaarde weliswaar,
tot onderhandelen bereid te zijn, maar deze onder

handelingen zullen slechts op deze voor Polen om
politieke redenen onaanvaardbare basis gehouden
worden: terugkeer van Danzig tot het Duitsche Rijk.
Het heette dat Hitler deze week geconfereerd
heeft met de legerleiding. Ook Greiser, de Danzig'sche
Henlein, was te Berchtesgaden. Is het tijdstip thans
vastgesteld? Of zal de spanning nog maanden
duren, ondanks dat, dank zij een naar bericht
werd geslaagden oogst de voedselvoorraad
binnen" is? Dat is de vraag die men zich allerwegen,
niet alleen in Polen en Duitschland stelt. Vooral te
Londen volgt men den loop der gebeurtenissen met
aandacht en bezorgdheid. Velen zullen er in hun
hart hopen, dat Polen zijn kalmte" zal bewaren,
m.a.w. toegeven. Het was echter niet zonder
sarcasme, dat de Kurjer Polski in een geïnspireerd
artikel schreef dat er wel eens een einde zou kunnen
komen aan het Poolsche geduld, dat in het buiten

land zoo werd bewonderd."
De laatste die van deze bewondering openlijk
getuigenis had afgelegd, was Chamberlain.
Nieuws uit Spanje
Na zeer veel moeilijkheden schijnt Franco ten

slotte er in geslaagd te zijn, een kabinet te vormen.
Het is een synthese tusschen vrij ver uiteenloopende
stroomingen stroomingen waarop wij hier reeds
meermalen de aandacht hebben gevestigd: de
fascistische Falange die ook anarchistische elemen

ten bevat, en de groep van reactionaire generaals,
grootgrondbezitters en kerkelijke
hoogwaardigheidsbekleeders.
Franco heeft in zijn kabinet, waarvan hij zelf als
premier zal fungeeren, enkele generaals opgenomen,
maar de belangrijkste figuur (door zijn positie) is
de minister van binnenlandsche zaken, zijn zwager
Serrano Suner, thans leider van de Falange en opvol

ger van JoséAntonio", den stichter dier beweging.
De benoeming van Suner is van te meer gewicht, om

dat de bevoegdheden van de Falange bij decreet zeer
belangrijk zijn uitgebreid. Deze partij heeft thans
recht van toezicht op de buitenlandsche politiek,
het onderwijs, de pers en de propaganda en zal ook
de vrouwenbeweging, den socialen steun, de oud

strijders, de jeugd- en arbeiders-organisaties, justitie,
verkeer en politie controleeren. Men ziet: ongeveer
de bevoegdheden die de nationaal-socialistische
partij in Duitschland heeft. Het is trouwens bekend
dat in de Falange Duitsche adviseurs een groote rol
spelen.
De Nederlandsche kunstweek
Het is waarlijk een verademing, in een rubriek
die meestal zoo vol is van oorlogsgeruchten en
dreigende spanningen, ook eens aandacht te kunnen
wijden aan een vreedzame gebeurtenis die zich, ver
boven het geweld van wapenen verheven, voltrekt
in de zuivere sfeer van kunst en wederzijdsche
sympathie. Wij bedoelen de Nederlandsche
Kunstweek, die Dinsdag j.l. te Maastricht geopend is,
en die er toe zal leiden dat honderddertig deelnemers
uit maar liefst zestien verschillende landen ge

durende zeven dagen onder deskundige leiding van
Nederland's kunstschatten zullen genieten.
Belgiëkent dergelijke kunstweken reeds ge

durende vier jaar. De directeur van dit instituut bij
onze Zuiderburen heeft aan de voorbereiding van
de Eerste Nederlandsche zijn, blijkens een hooge
onderscheiding zeer gewaardeerde medewerking
verleend. De inschrijving heeft tot een groot succes
geleid: tal van deelnemers moesten afgewezen
worden. Waarlijk, onze voor-vorige minister van
O., K. en W. heeft wel eens het initiatief genomen
tot ongelukkiger maatregelen!
Hopen wij dat het succes van deze eerste
Kunstweek leiden zal tot het scheppen van een geheele
reeks van dergelijke festijnen !
Tsjechische herfst
DAT men een volk zijn onafhankelijkheid,
zijn burgerrechten, zijn kunstschatten, arbeids

krachten en grondstoffen, maar niet zijn ziel ont

nemen kan, wordt bewezen door de geschiedenis
van het Protectoraat Bohemen en Moraviësinds
Maart van dit jaar. Het Tsjechische volk trekt zich
terug in zijn eenzaamheid en verzamelt daar de
kracht die eens tot de wederopstanding zal leiden.
Van deze kracht getuigt een bloemlezing bestaande
uit achttien gedichten van de hand van achttien
Tsjechische en Slowaaksche dichters. Deze ge

dichten zijn geschreven en gepubliceerd in de
maanden September, October en November van het
vorig jaar. Het is slechts een dun bundeltje, niet in
den handel, en uiterst moeilijk te verkrijgen. Op
de titelpagina heeft Muzika een verwoest huis
geteekend; de muren staan op het punt in te storten;
op tafel ligt brood en een gasmasker. Een vrouw,
in diepen rouw, knielt weenend voor het huis.
De dood, door ons opgeroepen, is niet gekomen,
Trots onzen wensch, te bezegelen met ons bloed
Onze oude erfenis.
Vergeefs waren de alarmklokken gegoten,
De doodsklok klepte voor vergeefs gevallen dooden
Thans kleppen de klokken voor ons.
Zoo drukt de dichter Cassius zijn smart uit.
De jonge Frantisek Halas zingt, verbitterder:
De klokken van verraad hebben geklonken (In het
Tsjechisch luidt deze regel, met indrukwekkende
alliteratie: Zvoni zvoni zrady zvon zrady zvon)
Wiens handen trokken aan het touw?
De hand van Frankrijk en van machtig Engeland
Nu schreeuwen onze velden van verraad!
Door onze wouden glijdt n fluister schande.'
Rivieren murmelen verraad! verraad.'
En schande.' klinkt de roep van onze bergen.
Olga Scheinpflugova, weduwe van Karel Capek
wiens weerstandsvermogen door de smaad, zijn land
aangedaan, ondermijnd was hij stierf 25 De

cember j.l. , heeft een gedicht bijgedragen, ge

titeld: A la dov.ce France. Het begint:
Geen kind van ons of 't kende uw gedichten,
Onze liefde droomde teeder van Parijs,
Hoeveel Marseillaise's" hebben wij niet gezongen!
Ter eer van Frankrijk dat zijn woord zou houden...
Nu azen gieren op het heldenlijk,
Zijn lijf was zwakker dan zijn diepe ziel;
't Land is verminkt, 't geloof is gansch vertrapt
En in 't diepste van ons hart fluisteren we:
Frankrijk....
Karel Toman, de grootste Tsjechische dichter van
dezen tijd, mediteert op het kerkhof:
Ik zal niet leven bij de nieuwe heerschers,
Ik wil slechts liggen aan uw zachte borst,
Verloren gaan in de asch der voorgeslachten
Van 't Tsjechen-land.
Hoeveel smart, schande en verbittering komt niet
in deze gedichten tot uitdrukking. Het schijnt wel
of alle hoop op een betere toekomst verslagen is.
Toch niet! Diep in het hart van het Tsjechische
volk leeft het geloof in de onverwoestbaarheid der
nationale cultuur. Zij zal eens herrijzen. En, bijna
symbolisch, besluit Jiri Zhor's Sursum Corda dan
ook dezen somberen bundel in optimistischen klank:
De waarheid heeft haar kracht nog niet verloren,
Wij lezen de oude profetiën en gelooven in de
wederopstanding
In onze stille tuin zullen weer rozen bloeien
De zon zal stralen, de verbrande tak bot uit.'
MILOS SAFRANEK
PAG. 6 DE GROENE No. 3245

</text>
<image timestamp="2002:09:13:01:00:41.00" size="251198">D20049O.TIF</image>
</page>
</document>
