<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19240712</Datum>
<Pagina>1</Pagina>
</fields>
<page>
<pagenumber>1</pagenumber>
<text>
3ffr',fe~'-t? •""' i
;ww™'*&gt; '• '-' "
- -a * t
(* V.MW
Zaterdag 12 Juli
A'. 1984
DE AMSTERDAMMER

WEEKBLAD VOOR NEDERLAND
Onder Hoofdredactie van O. W. KERN K A MP
Redacteuren: H. BRUGMANS, HERMAN HEYERMANS, TOP NAEFP en O. NOLST TRENITB
Secretaris der Redactie t C P. VAN DAM
UlTOEVERSi VAN HOLKEMA ft WARENDORF
DE STILLE KRACHT VAN HET AGTUALISME
De actualisten, zooals de Nederlandsche fascisten zich noemen,
beginnen van zich te laten spreken.
Aanvankelijk zochten zij het middel daartoe alleen in het ver

spreiden van hoogdravende manifesten en het op andere wijze
verkondigen van hunne theorieën in woord of geschrift.
Maar in den laatsten tijd gaan de heeren ook over tot de daad
en leveren alvast een voorproefje van wat ons te wachten staat
als hun aantal mocht wassen en zij zich nog meer gedragen voel

den door de sympathie van hun stille vennooten.
f ^Z^tr^ciiten de vergaderingen van anti-militaristen of soortge

lijke groepen, wier inèrïfhfeTi*hliir'biztfnder antipathiek zijn,
in de war te sturen en maken daarbij een enkele maal zelfs gebruik
van het middel van stankverwekkende projectielen.
Zij verleenen bij stakingen bescherming aan werkwilligen en
matigen zich aldus een deel van de taak der overheid aan.
Zij sturen dreigbrieven aan sociaal-democraten: de redactie
van Het- Volk werd gesommeerd eenige van hare leden te ontslaan,
anders zou er een inval in de drukkerij geschieden en de verdere
uitgave van het dagblad onmogelijk worden gemaakt; een
sociaaldemocratisch wethouder te Hoorn werd aangezegd, dat hij binnen
veertien dagen moest aftreden; toen hij zich begrijpelijkerwijze
daaraan niet stoorde, maakte de Stormorganisatie van Stam II'
zich op, des nachts aan zijne woning een proclamatie aan te plak

ken, waarop een doodskop was geteekend, met het omschrift:
Gehoorzaam binnen veertien dagen ! De eedgenooten wachten
niet langer. Hoed u. Eerste waarschuwing". Een politieagent
belette den aanvoerder der Stormorganisatie", het heldenfeit
der aanplakking te volbrengen en nam hem mee naar het bureau,
waar proces-verbaal tegen hem werd opgemaakt.

Over de kwajongensstreken van deze branies, wier hoofd op
hol is gebracht door de roemruchtige daden van de fascisten
in Italiëen van hun geestverwanten bij de völkische" partij in
Duitschland, kan men de schouders ophalen.
De held uit Hoorn zal zich voor de rechtbank hebben te ver

antwoorden; indien het gelukt de schrijvers van den dreigbrief
aan de redactie van Het Volk te ontdekken, zullen ook zij worden
gestraft; men moet aannemen, dat de justitie ook de heeren, die
met stankbommen gooien, niet ongemoeid zal laten.
Toch is er eenige reden, het actualisme niet heelemaal en baga

telle te nemen. In de eerste plaats, omdat zulke daden, als wij
signaleerden, niet beschouwd moeten worden als op zich zelf
staande handelingen van enkele verdwaasde individuen, maar
voortvloeien uit het wezen van het actualisme. Dit wil immers
niet slechts het parlementarisme en de sociaal-democratie en
het communisme bestrijden waartoe het volkomen gerechtigd
is, mits het zich daarbij van geoorloofde middelen bedient—, maar
het wil ook een gewapende macht vormen, die door vreesaan jaging
of door uitoefening van geweld te gelegener tijd het roer van
den staat in handen van hare leiders brengt.
Nu behoeft men zich er niet erg ongerust over te maken, dat
dit laatste doel zal worden bereikt. De uiterlijke fratsenmakerij
van het actualisme: zwarte hemden met oranjestrikjes,
stormorganisaties, dreigbrieven met doodskoppen en al zulk fraais
strookt al heel weinig met den aard van ons volk in zijn geheel.
Ook heeft dit een afkeer van onwettigheid en geweld.
Maar voor sommige groepen van Nederlanders schijnt het actua

lisme toch eenige bekoring te hebben.
Het vindt zijn aanhangers onder Roomsch-Katholieken en
vrienden van het Vlaamsche activisme en officieren, in het alge

meen onder die kringen van meerendeels jongelieden, die aan een
vurige nationale gezindheid vijandschap paren tegen de heer

schappij van de menigte, die gloeien van verlangen om door daden
van die gezindheid te laten blijken, al is htt dan voorloopig maar
door het gooien met stankbommen en het schrijven van anonyme
dreigbrieven, en wier zin voor het decoratieve en ostentatieve
en romantische bevrediging vindt in de geheimdoenerij en de
zwarte hemden met oranjestrikjes en de telegrammen met be

tuiging van verknochtheid, waarmede, als ik wél ben onderricht,
onze Koningin door hen wordt overstelpt.
Men zou hun al deze genoegens kunnen gunnen en hun den,
overigens volstrekt niet door hen gewenschten dienst kunnen be

wijzen, over hunne faits et gestes het stilzwijgen te bewaren,
indien de Bond van actualisten alleen zijne beteekenis ontleende
aan zich zelf of aan de verrichtingen zijner leden.
Maar zoo staat de zaak niet.
De eigenlijke reden, waarom het actualisme hier te lande
aandacht verdient, is de stille kracht van sympathie, die het steunt.
Het verheugt zich in de welwillende gezindheid van een aantal
• medeburgers, die nooit van hun leven zich aan het schrijven van
' dreigbrieven hebben schuldig gemaakt en rillen bij de gedachte,
dat zij zouden moeten paradeeren in een zwart hemd, versierd
met oranjestrikjes, en den fascistischen groet zouden moeten
brengen.
Het wordt aangemoedigd, misschien ook geldelijk gesteund
door Nederlanders van allerlei kleur en belijdenis, maar die hierin
overeenstemmen, dat zij het algemeen kiesrecht en de uitwerking;
daarvan verfoeien, en die het actualisme begroeten als het eenige
middel om van die vermaledijde democratie af te raken eere
ongeoorloofd en onwettig middel weliswaar, maar zij zouden
bereid zijn over dit bezwaar heen te stappen, indien het middel
slechts probaat bleek ter bereiking van het gewenschte doel.
Het wordt zelfs openlijk, zooal niet gulweg toegejuicht en blijde
aanvaard, dan toch met blijkbare instemming begroet en als een
alleszins verklaarbaar teeken des tijds geduid in tijdschriften
en dagbladen door dezelfde categorie van menschen, die in Novem

ber 1918 geen woorden genoeg vonden om hun afschuw te betuigen
van het revolutionair bedrijf, waarmede een minderheid van het
volk zijn wil aan de meerderheid trachtte op te leggen, maar die
het aan het actualisme niet euvel zouden duiden, wanneer het met
soortgelijke, d.w.z. door onwettige en revolutionaire middelen
hetzelfde volbracht als toen werd gepoogd, nl. een staatsgreep
of revolutie, mits deze slechts de democratie den hals omdraaide.
Onder hen, die het doel van het actualisme aanvaarden, zullen
er zijn, die voor de middelen, waarnaar het grijpt, nog terug

deinzen. Maar hier en daar worden op dit punt reeds concessies
gedaan. Toen de vergadering van de anti-militaristen te Amster

dam had plaats gehad, waar de actualisten met stankbommen
manoeuvreerden, kon men eenigen tijd later in het Utrechtsch
Dagblad een soort van vergoelijking van dit bedrijf lezen: men
moest toch niet vergeten, dat de actualisten zoo geprikkeld
werden door het optreden van de anti-militaristen !


De stille kracht, die het actualisme bevordert, verklaart voor
een deel de brutaliteit, waarmede deze partij meer en meer te
werk gaat.
Over deze activiteit moet men zich tenslotte verheugen.
Zij zal de overheid niet alleen nopen tot het uitoefenen van
gerechtigheid, maar haar ook opmerkzaam maken op een ander
gevaar: dat de partijen, die.door het actualisme worden bestookt,,
tot tegenweer overgaan.
Zij zal vermoedelijk den Minister van Oorlog er ook toe bewegen,,
aan de Nederlandsche officieren duidelijk te maken, dat liet met
hun plicht niet overeen is te brengen, te behooren tot een partij,
die terreur tegen medeburgers predikt en uitoefent.
En zij kan hen tot inkeer brengen, die het actualisme in stilte
waren toegedaan.
Welke gerechtvaardigde bezwaren men ook moge koesteren
tegen de politieke toestanden van onzen tijd, de weg, waarlangs
het actualisme tot verbetering wil voeren, door schrikaanjaging
en geweld, zou alleen mogen worden ingeslagen, als die toestan

den onduldbaar waren en alle middelen tot herstel uitgeput.
Noch het een, noch het ander 's liet geval.
K E R x K A M P

</text>
<image timestamp="2002:09:03:12:15:16.00" size="200907">D2003PW.TIF</image>
</page>
</document>
