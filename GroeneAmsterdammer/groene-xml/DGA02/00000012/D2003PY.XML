<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19240712</Datum>
<Pagina>11</Pagina>
</fields>
<page>
<pagenumber>1</pagenumber>
<text>
2456
DE AMSTERDAMMER, WEEKBLAD VOOR NEDERLAND
11
'\
KLEEDING VAN DE MAAND

Teekening voor de Amsterdammer" door
S. Desaga
DE VROUWEN EN DE VREDE
Over het Congres, dat in de eerste week van
Mei te Washington werd gehouden door den
Internationalen Vrouwenbond voor Vrede en Vrij

heid", is in ons land weinig bekend geworden,
hoofdzakelijk doordat, zooals Mevrouw Ramondt
Hirschmann ons 1.1. Maandag mededeelde, slechts
twee Nederlandsche afgevaardigden, (zijzelve en
Dr. Aletta Jacobs) daar aanwezig waren en beide
zooveel arbeid voor haar hand te doen vonden,
dat voor berichten aan de Nederlandsche pers
geen tijd beschikbaar bleef. Mevrouw Ramondt
maakte daarom dankbaar gebruik van de gelegen

heid om ten huize van Mevrouw Ros—Vrijman
in den Haag voor verscheidene genoodigden het
een en ander te vertellen van dit congres, dat den
arbeid moest voortzetten van de bijeenkomst
welke in December 1922 in den Haag werd ge

houden en waar 110 afgevaardigden uit 33 landen
aanwezig waren. De bestuursvergadering van den
Internationalen Bond had Amerika als plaats
van samenkomst voor 1924 gekozen, omdat men
meende daar het meest vruchtbare werk te kunnen
doen maar aanvankelijk scheen het, dat men geen
goede keus had gedaan en alle moeite vergeefs
zou zijn. Het congres ondervond n.l. reeds van
tevoren veel tegenkanting van de zijde van ver

schillende nationalistische organisaties, die het
woord pacifisme" vereenzelvigden met opwek

king tot dienstweigering" en tot omverwerping
van het bestaande gezag."
Een verblijdend verschijnsel is echter, dat de
kerken in Amerika begonnen zijn de
vredesgedachte te propageeren en sommige geestelijken
aan verschillende congresleden de gelegenheid
gaven in hun kerk te spreken.
Het congres sto*d op een hoog peil, zooals reeds
de inzet, de rede van jane Addams beloofde en na
afloop was de pers, die en eerst vijandig tegen

over stond, zeer wilwillend in haar uitingen.
Er werden weinig resoluties genomen wat be

treft de werkzaamheid van den Bond in de vol

gende twee jaren. Hoofddoel is te pogen Amerika
te doen toetreden tot den Volkenbond, in de
eerste plaats door er belangstelling te wekken voor
•Europa; een grooten steun heeft het congres
hierbij gevonden in het Dawes-rapport, dat on

geveer in dien tijd werd gepubliceerd.
Iets waar verschillende Amerikanen voor voelen
is de onwettig verklaring van den oorlog" en
de bekende Senator Borah, heeft daarover voor
het Vrouwencongres zijn denkbeelden uiteengezet.
Andere sprekers stelden in het licht, hoe de che

mische middelen samen met de vliegtechniek een
toekomstoorlog eenvoudig zullen terugbrengen
tot een uitroeiing van alle leven in oorlogvoerende
gebieden, daar ook de bodem er voor vele jaren
vergiftigd zal worden.
Mevrouw Ramondt sprak vervolgens over de
pogingen waartoe besloten werd, om behalve
Amerika ook de andere nog niet toegetreden of
niet toegelaten naties in den Volkenbond te bren

gen en althans na te gaan welke bezwaren daar

tegen bestaan, ten einde middelen te vinden om
deze uit den weg te ruimen.
Een bezwaar voor de Vereenigde Staten achten
velen, dat dit rijk, dat ongeveer een werelddeel
beslaat, slechts n stem zou hebben in den Vol

kenbond, dus feitelijk gelijk zou staan met Polen
of een der kleine Balkanstaten.
Na het Congres was een vredestrein gereserveerd
om 25 spreeksters te vervoeren, die in verschillende
steden voordrachten gingen houden over het
vredeswerk. Deze spraken van den ochtend tot
den avond, soms wel vijf of zes malen op denzelfden
dag en eindigden meestal met de onwilligsten
te overtuigen en een goede pers te krijgen, waar
de stemming in den aanvang een geheel andere
was geweest. Ook in Canada werd op dezelfde
wijze gewerkt.
In Othowa werden vier der Congresleidsters
ontvangen door den eersten Minister en spraken
zij aan een lunch, waarbij vele parlementsleden
aanzaten.
In de Zomerschool te Chicago waarheen de
congressisten ook met een specialen trein vervoerd
werden, werd o.a. gesproken over de Historische
Ontwikkeling van het Internationalisme; over
Democratie en Internationale Wetgeving; over
de Rechten der Minderheden in de Staten, over
Wereldorganisatie voor Volksgezondheid; over
het onwettige van den Oorlog, en over het Inter

nationalisme in de Wetenschap.
Jonge meisjesjurk van staalblauwe foulardzijde,
afgezet met biezen van neteldoek. Witte
hoed met een toet rozen op zijde
De meeste dezer onderwerpen waren reeds meer
in het kort besproken in de 6 openbare vergade

ringen welke ter gelegenheid van het Congres te
Washington werden gehouden en bijzonder groote
belangstelling ondervonden.
Van de Zomerschool verdient nog vermeld te
worden, dat onze landgenoote Mevrouw Dr. Alet

ta Jacobs daar sprak over Overbevolking en
Oorlog" en Mevrouw C. Ramondt—Hirschmann
over Internationalisme en Coöperatie.
Zoowel bij het Congres als bij de Zomerschool
was een dag gewijd aan zeer geslaagde
jeugdvergaderingen.

H. V. B I E M A	H IJ M A N S
EENE VRIENDIN" VAN HONOR
DE BALZAC
Onlangs las ik in het Vaderland een artikel
van Henri Borel Vriendschap in de Litteratuur."
Hij schreef daarin, dat, een paar jaar geleden
een geletterd Chinees, die veel in Europa gereisd
had, hem als een der teekenen van de verwording
der zoogenaamde Westersche beschaving, het
verdwijnen van de heilige vriendschap in de
litteratuur, en dus in ons leven noemde.
Vriendschap tusschen mannen wel te verstaan.
Maar wat is er a! niet over de vriendschap in
de litteratuur", tusschen mannen en vrouwen
gezegd! Dat is nu eenmaal, volgens velen, onmogelijk,
doch wanneer men de heerlijke, zoo echt zuster

lijke brieven van Madame Zulma Carraud aan
haar Carrissimo, Honoréde Balzac, leest, gelooft
men, wanneer men althans geen verdorven natuur
heeft, aan die angstvolle vriendschap.
Zulma Carraud was eene trouwe echtgenoote,
eene zorgvuldige moeder, eene liefhebbende
dochter, en toch straalt er uit haar brieven aan
Balzac, zonder vleierij, oprecht uit het hart
en den geest voortkomende, voor het geniale
werk van Honoréde Balzac, eene heilige liefde en
bewondering.
Wanneer Balzac, die steeds in geldverlegen

heid zat, en in onzen tijd .,neurasthénique"
zou worden genoemd, haar zijn neerslachtige
brieven schreef, kreeg hij van Zulma brieven
vol van Mon Cher Honoré, ne te fatique pas
trop, coute moi donc, viens te reposer chez des
amis qui te recevront a bras ouverts", en aan
het slot; ,,je t'embrasse tendrement, Carissimo !"
De voedingvan een zuigeling
met KARNEMELK van
OUD BUSSEM
kost 3O cent per dag.
:•: Kerkstraat 187.- Tel. 49344. :-:
Wat, zou men toch wel zeggen als men eens
zoo'n slot", van eene getrouwde Hollandsche
vrouw aan een schrijver vrijgezel" las !
Of . . het omgekeerde?! En toch geloof ik,
ja, ben ik overtuigd, dat eene zuivere
geestesvriendschap kan bestaan, tusschen twee hoog

staande en verheven denkende menschen van
verschillend geslacht.
Men leest ook in de correspondentie van Zulma
en Balzac, dat zij hem steeds aanraadt te trouwen;
il te faut les soins d'une femme aimante, Mon
Cher Honoré! en dan noemt zij een meisje, maar
Honoréwil er niet aan, hij heeft geen tijd om
aan trouwen te denken, hij ligt steeds overhoop
met uitgevers en direkteuren van revues, en al
zijn klaagliederen gaan naar zijn beste vriendin
Zulma, want Honoréheeft nog meer vriendinnen,
doch dat zijn maar oppervlakkige mondaine"
vriendinnen, totdat hij, Eva de Hanska ontmoet
met wie hij in Maart 1850 in het huwelijk trad.
Eindelijk had hij een eigen tehuis, doch helaas,
in Augustus van hetzelfde jaar maakte zijn
plotselinge dood een einde aan zijn jong, zoo
laat verworven geluk!
In Passy (faubourg van Parijs) staat nog het
lieflijke landhuisje, waar Honoréde Baïzac
zooveel gedacht, gewaakt en gewerkt heeft;
zijn schrijftafel en andere meubelen bevinden
zich daar, alsmede al zijne werken.
Achter heeft men het uitzicht op eene zeer
oude straat, La R. Berton, en ziet men den voor

gevel van het buitenverblijf van de ongelukkige
prinses de Lamballe, in 1792 door 't gepeupel
vermoord omdat zij eene vriendin van Marie
Antoinette was. Dat buitenverblijf heet tegen

woordig la Maison Blanche en is eene inrichting
voor zenuwlijders, door Dr. Blanche gesticht.
De beroemde romanschrijver Guy de Maupassant
is aldaar in 1893 aan eene zenuwziekte overleden.
Zulma Carraud was niet alleen eene zeer hoog

staande vrouw op moreel gebied, maar eene
schrijfster van waarde, zij begon echter eerst
kinderboeken te schrijven na den dood van Honor
de Balzac en een harer werkjes La Petite Jeanne
ou Ie devoir" werd door de Academie bekroond,
hetgeen in dien tijd, vooral voor eene vrouw
een zeer bijzondere onderscheiding was.
In 1864 was zij weduwe en bijna geheel blind;
zij kwam na den dood van haar twee zoons,
bij haar schoondochter en kleinkinderen te
Parijs inwonen.
Zij stierf in April 1889 en meer dan twee

duizend personen van allerlei standen, begeleidden
het stoffelijk overschot van hun weldoenster
La Dame du Berry" l'amie la plus chère de
Balzac, naar hare laatste rustplaats, te Nohan.
Het is goed dat men brieven, als die van Zulma
Carraud en Honoréde Balzac het licht doet
zien; ook van George Sand en Alfred de Musset
heeft men eene briefwisseling gevonden die
getuigt van reine, geestelijke wederzijdsche ge

negenheid.
En wat heeft die ongelukkige Engelsche schrijver
Percy Byssche Shelley, niet geleden, om zijn
zuivere vereering voor Emilia Viviani!
Ook bij ons zijn er schrijvers, over wier vriend

schap een groot deel van het publiek glimlachend
en knipoogend spreekt, alleen omdat zulk publiek
te laag staat de heerlijke, reine vriendschap
van groote zielen te begrijpen.
M A T H I L D E DE LA C II A P E L L E
RINGERS'
KROKANTE
CHOCOLADE
I5CT5.

</text>
<image timestamp="2002:09:03:12:17:23.00" size="248036">D2003PY.TIF</image>
</page>
</document>
