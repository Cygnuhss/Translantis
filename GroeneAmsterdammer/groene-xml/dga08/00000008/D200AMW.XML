<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19340120</Datum>
<Pagina>13</Pagina>
</fields>
<page>
<pagenumber>1</pagenumber>
<text>
Een vrouw ging voorbij
Bioscopy L. J. Jordaan
Mae West's ..She done hlni wrong"
door de censuur verboden.
Het is niet de bedoeling uit den treure op alle
•censuur-slakken zout te blijven strooien hoe
•wij over het verbieden van films oordeelen, mag
voldoende bekend worden geacht en dus gaan wij
de al of niet gemotiveerdheid van het verbod,
dat de Paramount-film Lady Lou" aan het oog
van het Nederlandsch publiek onttrekt, zonder
commentaar voorbij. Belangrijker schijnt ons na
te gaan, wat onze bioscoopgangers in deze film
verliezen. Een werk, dat voor de meer geharde
«ogen der Parij zenaars maandenlang niet buiten

gewoon succes werd vertoond, wettigt zeker wel
eenig commentaar.
Niet, dat aan de film Lady Lou" op zichzelf
zoo bijster veel verloren gaat. Het is een
tamelijk zwak en verward product, dat niet
boven een vrij bescheiden gemiddelde uitgaat
een geforceerde historie met de obligate
schurken, gangsters, pistoolschoten en moorden,
waaraan de Amerikaansche film ons gewend
heeft, maar zonder haar demonische stuwing en
schokkende dramatische felheid. Midden in deze
niet [erg belangwekkende geschiedenis staat
echter een vrouw, die sinds eenigen tijd de oogen
der heele wereld op zich wist te vestigen. Mae
West bereidt moet men weten niet minder
voor dan een revolutie in het erotische sentiment
eener generatie!
Misschien zullen velen geneigd zijn, deze
mededeeling te verwijzen naar de regionen der porno

grafie gelijk onze brave censuur reeds heeft
gedaan.... zij hebben ongelijk. Want het erotisch
ideaal is niet slechts een quaestie voor modehuizen
en schuine tijdschriftjes, doch bepaalt in wezen
de reactie op duizenderlei affecten zoowel
in het dagelijksch leven als in meer buitengewone
omstandigheden. Op den bodem van het
meerendeel der menschelijke handelingen ligt mét of
zónder Freud's permissie het sexueele probleem
verborgen en men behoeft waarachtig niet zijn
Eduard Fuchs na te slaan om te weten, dat dit
probleem beheerscht wordt door het erotisch ide

aal der verschillende poques. Bovendien hebben
Mae West
zij, die den eerbiedwaardigen leeftijd eener halve
eeuw naderen, ampel gelegenheid gehad hiervan
alle consequenties waar te nemen. De aantrekke

lijke vrouw om nu maar de verschoonendste
term te bezigen van dertig jaar geleden was
iets totaal anders dan die van tegenwoordig.
Niet alleen in uiterlijk, doch evenzeer in handel
en wandel. Met de vrouw van 1000' verdween
heel een mode heel een sexueele verhouding
heel een .. . .dramaturgie.
En om dit laatste is het ons hier te doen.
Reeds lang signaleerden vage maar opgewonden
geruchten een sensationeele gebeurtenis op de
Amerikaansche Bühne: daar zou namelijk een
vrouw triomfeeren, die het populaire ideaal met
stukken (en kilo's !) sloeg. Broadway verkeerde
in een toestand van zenuwachtige extase al wat
aan massage, heilgymnastiek en andere
vermageringsmethoden een boterham verdient is
derwanhoop nabij. Mae West blijkt niet alleen een
tooneeldiva, die haar eigen stukken schrijft en re

gisseert, maar die wat duizendmaal opzien

barender is bovendien zoo vrij is haar eigen
volume te bepalen. Met verbazing en ontsteltenis
ziet de huidige generatie voor het eerst sinds
twintig jaar een vrouw, wier allure en voorkomen
niet is ingesteld op het tenniskampioenschap of
het record honderd meter rugzwemmen, maar op
de eenigszins in het vergeetboek geraakte kunst om
het genus Man" te behagen. En te beheerschen!
De grande coquette" van 1900 schijnt in Mae
West te willen herleven. Ziehier dan een vrouw,
wier zeer geprononceerde bekoorlijkheden de
simpele mode der openhartige kleedij beslist af

wijzen. Met de sportieve schraalheid is ook de
quasi-onbevangenheid van het eeuwige jonge
meisje onzer dagen verdwenen. De grande co

quette" is namelijk aanzienlijk minder altruïstisch
dan de moderne girls"; zij heeft veel te verbergen
om veel weg te kunnen schenken.... aan wien het
haar behaagt.
Zoo zag het perplexe New-York sinds eenigen
tijd Mae West over het tooneel der
Broadwaytheaters wandelen als een mysterie van rondingen
en welvingen, omruischt door nevelen van
knisterende zijde en schuimende frou-frou's. Het leerde
in den brutaal-lokkenden blik der amandelvormige
oogen in den diepen vollen klank der sonore
altstem een emotie kennen, die niet dertig maar
drie duizend jaren oud scheen. Het was absurd,
verwarrend, shocking.... al wat gij wilt, maar
het imponeerde mateloos. Het scheen of de diep
en schaamachtig verborgen seismograaf der sexu

eele gevoeligheid bij het duizendkoppige publiek
een heftiger waarschuwing registreerde dan alleen
maar de curiositieit eener gezette dame. Tegenover
deze onverwachte resurrectie van een verdwenen
vrouwentype stond de moderne schouwburgbe

zoeker ietwat perplex en waarschijnlijk niet zonder
een gevoel van vage beklemming. In Mae West
herrees het verstolen, maar alles overheerschende
spel van aantrekken en afstooten van tyrannie
en overgave, dat kennelijk en uitsluitend slechts
n doel nastreeft: den man te onderwerpen. Met
al haar brutaliteit en ongegeneerdheid bleek dit
type even mysterieus als ongenaakbaar. Nogmaals:
men kan er al de moreele bezwaren ter wereld
aanvoeren men kan er de dwingende, oer-oude
kracht niet van ontkennen.
Een kracht, waarnaast het zoo vurig begeerde
en luide toegejuichte ideaal der speerwerpsters
en kogelstootsters, plotseling verrassend klein en
armetierig aandoet.
Wat onvermijdelijk komen moest, kwam
de film maakte zich van de nieuwe verschijning
meester. Hiermede nu dreigt de aesthetica der
Schlichtheit" en slankheid in haar grondvesten
te worden aangetast en daarmede een gevoelswe

reld, welke zich langzamerhand op dit principe
heeft gebaseerd. Want zooals het projectiedoek
als machtig propagandamiddel de sportieve vrou

welijkheid aan een willooze wereld kon suggereeren,
zoo kan het in staat blijken een tot nog toe min of
meer gewelddadig onderdrukte vrouwelijkheid in
eere te herstellen.
Onderschatte dit wie wil!
Mae West

Het is mogelijk dat dit namelijk geenszins de
voorbijgaande bekoring van een uitzonderlijk
vrouwentype geldt het kan hier zeer goed
beduiden de renaissance van een verhouding der
sexen, die sinds lang verloren scheen. Wanneer het
hier inderdaad gaat om meer dan een voorbijgaande
modegril en wie kan bij mogelijkheid zeggen, dat
dit niet het geval is? dan is een omwentelmg'in
het emotioneele bestaan der wereld volstrekt niet
denkbeeldig. De onweerstaanbaarheid van het es

sentieel vrouwelijke, die in de jaren voor den oorlog
regeeringen deed vallen en mannen elkaar deed
dooden, zal zich automatisch opnieuw doen geldea....
speciaal in de populaire dramatiek der film.
Wat de emancipatie scheen te hebben over

wonnen en de sport vernietigd: de magie der
Weiberherrschaft" met haar onvermijdelijken
nasleep van intrigue, passie, ha.at en zelfopoffering,
zal opnieuw domineeren en de ietwat bloedelooze
en transparante liefdesconflicten der laatste tien
jaar, rosser kleuren en heftiger doen pulseeren.
Het mysterie der vrouw zal niet meer uitsluitend
culminceren in de vage f lou-f otograf ie van het
Burne.Toiiestype, maar machtiger en reëelerleven in de
geheimzinnige schaduwen van kanten en autruches.
Parijs nog altijd de Stad der Vrouw heeft
dezen mogelijken ommekeer diep beseft. In de
schaduw van het Théatre de l'Odéon temidden
van de herinneringen aan La dame aux camélias"
en Manon", richtte zich de belangstelling van
den eeuwigen amoureux", die de Franschman is,
met groote intensiteit op de nieuwe ster van Mae
West. Wellicht dat de zin voor de grande tragédie"
van voor den oorlog het groote liefdesdrama der
Fransche theaterkunst onder haar aanblik ont

waakte.
Het kan niet ontkend worden, dat Mae West
het nieuwe probleem stelt in een vrij extravagante
scherpte. Dit uitgesproken fémelle"-type windt
er geen doekjes om: wat voorkomen en gebaar
nog mochten voorbijgaan, dat doet zich voelen
in stem en woordkeus. Al-met-al een verschijnsel,
waaraan ons lang ontwende gevoel zich
gereedelijk kan stooten.
Maar dit neemt niet weg, dat hiermede de
zaak moeilijk als een min of meer scabreuze uit

zonderlijkheid kan worden afgedaan. De vraag
of zich in het type door Mae West zoo uitdagend
geaccentueerd, liet begin eener reactie openbaart,
die een nieuwe aera in het denken en handelen
eener generatie kan inluiden, blijft alle belang

stelling trekken.
En van dat standpunt uit bezien, is het jammer
dat Nederland den invloed dezer merkwaardige
renaissance zou moeten ontberen, /onder zelfs
het vage gevoel te hebbon gehad, dat in Mae West
een vrouw voorbijging....

</text>
<image timestamp="2002:10:28:04:53:31.00" size="263997">D200AMW.TIF</image>
</page>
</document>
