<?xml version="1.0" encoding="windows-1252" standalone="yes"?>
<!DOCTYPE document [
  <!ELEMENT document   (languageid,fields,page*)>
  <!ELEMENT languageid (#PCDATA)>
  <!ELEMENT fields     (Bron,Datum,Pagina)>
  <!ELEMENT Bron (#PCDATA)>
  <!ELEMENT Datum (#PCDATA)>
  <!ELEMENT Pagina (#PCDATA)>
  <!ELEMENT page       (pagenumber,text?,image?)>
  <!ELEMENT pagenumber (#PCDATA)>
  <!ELEMENT text       (#PCDATA)>
  <!ELEMENT image      (#PCDATA)>
  <!ATTLIST image      timestamp CDATA #REQUIRED
                       size      CDATA #REQUIRED>
]>
<document>
<languageid>21</languageid>
<fields>
<Bron>De Groene Amsterdammer</Bron>
<Datum>19340407</Datum>
<Pagina>7</Pagina>
</fields>
<page>
<pagenumber>1</pagenumber>
<text>
•* No. 2966
DéGroen| Amsterdammer van 7 April 1934
Het Saargebied no mans land III
De nazi's in de Saar
Edouard de Nève
Dultsche Frontpartij
Voor de ramen der winkels, der café's, van vele
particuliere woningen zelfs, hangt een biljet
waarop staat:
Annahmestelle der
Aufnahmescheine der
Deutschen Front.
In den beginne ben ik verbaasd geweest over
de aanwezigheid van zóó veel werfdepóts dezer
partij. Een winkelier vertelde mij in vertrouwen
dat, indien zij weigerden deze affiche aan te
plakken, hun zaak vast en zeker zou worden
geboycot. Er zijn winkeliers die geweigerd hebben.
Hun huurcontract werd eenlge dagen later op

gezegd.
Inwoners, die zich niet onderwerpen, wordt het
leven zuur, het bestaan bijna onmogelijk gemaakt.
Dus leggen zij zich bij den dwang op hen uit

geoefend neer.
Iemand vertelde mij dat, vóór er bij feestelijke
gelegenheden gevlagd wordt, de nazi's bij de
inwoners aanbellen om te vragen of zij een haken

kruis-vlag bezitten. Bezitten zij er geen, dan
wordt hun een vlag aangeboden. Weigeren zij
dan beginnen allerlei moeilijkheden: of de huur
wordt opgezegd, of er komen geheimzinnige be

dreigingen aan hun adres.
De joodsche zaken worden systematisch ge

boycot. Enkele groote zaken werden daardoor
reeds gedwongen te liquideeren.
De heele Saar leeft in een zenuwachtige spanning,
in een wanhopige verwachting als het ware, om
wat 1935 brengen zal.
Overal mompelt men het woord terreur. En
de meesten geven zich aan de terroristen over.
Niet alle menschen zijn helden. En daarom is het
geen wonder dat ook zooveel arbeiders naar het
Duitsche Front overloopen.
In de ijzer- en staalfabrieken van Roechling
een der hoofdmannen der Duitsche Front

partij wordt den arbeiders bij het betalen van
hun loon een Aufnahmeschein" voorgelegd,
bestemd voor hen en voor hun gezin. Op den
volgenden betaaldag wordt van het loon dergenen
die geteekend hebben onmiddellijk de
lidmaatschaps-contributie afgehouden. Zij, die niet
geteekend hebben, worden zonder verdere plicht

plegingen opgezegd.
Een dezer slachtoffers heeft mij den
Aufnahmeschein dien hij ter teekening had meegekregen
getoond. Ik heb hem gevraagd: Wat doet u nu?"
Mismoedig heeft de man zijn schouders opge

haald en gezegd: Teekenen, natuurlijk."
Zoo zijn er honderden. Zij zouden graag tot hun
oude partij blijven behooren. Zij zouden liever
niets te maken "willen hebben met deze, alle
vrijheid roovende, politiek. Maar wie is de man
die in deze tijden van werkloosheid den moed
heeft zijn bestaan en dat zijner familie aan zijn
beginselen op te offeren. Wordt hij werkloos, dan
kan hij steun trekken, zeker. Maar wat kan hij
doen met de 65 francs per maand die men hem
toestaat? De huur van zijn woning is meer dan
tweemaal zooveel.
Ik schrijf al deze feiten niet klakkeloos neer.
Ik heb ze geverifieerd, ze vergeleken met de ver

klaringen van zeer gemodereerde notabelen der
stad Saarbrücken, die mij met een zekere be

schaamdheid hebben toegegeven dat, helaas !
mijn bevindingen op waarheid berustten.
Alleen het bestuur der Duitsche Frontpartij
dat ik een bezoek bracht in zijn bureau, heeft de
resultaten van mijn onderzoek met het stereotiepe
Es ist nicht wahr l" willen teniet doen. Ik had
mij de vele moeite, die het mij gekost heeft om
hier door te dringen kunnen besparen. Ook enkele
anderen • winkeliers, arbeiders, ambtenaren
hebben mij, met niet al te veel kracht verzekerd,
dat es nicht wahr ist", maar weer anderen hebben
mij geantwoord: Ich darf nichts sagen", hetgeen
in de gegeven omstandigheden een bekentenis
wordt van diepere beteekenis.
Ik ken onder de beste ingezetenen families die
ernstig zoeken naar een plaats, buiten de Saar
en buiten Duitschland, om er te gaan wonen
indien het gebied na 1935 onder de Hitlerregeering
zou komen. pM
Bent u dan geen Duitschers?" heb ik gevraagd.
Ja, zeker.... maar geen Hitler Duitschers,
en dat weten ze." **
Ze" dat zijn de nazi's wier komst door
zoovelen gevreesd wordt.
Er zijn echter ook lieden die verwachten dat
alle beloften door de Nationaal Socialisten gedaan
zullen verwezenlijkt worden. Die taxi-chauffeur,
bijvoorbeeld, wien ik na een rit vroeg of het leven
in de Saar hem beviel.
Och," zei hij, ik ben blij als ik op het einde
der maand geen schulden heb."
Is het slechter dan in Duitschland hier?"
Ja, es ist schlimmer hier wie ins Reich. Dort
haben sie wenigstens noch die Hoffnung."
De hoop op een beter bestaan. Ziedaar wat de
Nationaal Socialisten, en thans hun
procuratiehoudster, Duitsche Front, aan veel Saarbewoners
geven. Wanneer ik straks den oeconomischen
toestand in het Saargebied zal trachten uiteen te
zetten, zal het duidelijk worden dat de Nationaal
Socialisten er willens en wetens een valsche hoop
vestigen in de gemoederen der inwoners.
Ik heb nóg een ander staaltje van Hitlervrees
te vermelden. Bij een mijner kennissen ontmoette
ik iemand die een hooge positie bij de administratie
bekleedt. Deze, een uitgesproken autonomist,
was daar met zijn vrouw in de auto gekomen.
Toen wij tegelijkertijd het huis verlieten vroeg
zijn vrouw of ik met hen mee wilde rijden. Maar
haar man gaf mij den raad allén naar mijn hotel
te gaan, want het kon mij -misschien en hem zeker
last bezorgen indien wij in eikaars gezelschap
gezien werden. Hij voegde eraan toe: Ziet u,
buitenlandsche journalisten staan nu eenmaal
niet in een al te best blaadje hier."
In ieder geval worden zij gewantrouwd. Ik had
den vorigen dag, toen ik iemand in de bureaux
van de mijndirectie bezocht, opgemerkt dat twee,
oogenschijnlijk flaneerende heeren mij volgden.
Toen ik 's nachts om half twee weerkeerde naar
mijn hotel, na gedurende den heelen avond mijn
onderzoek te hebben voortgezet, vond ik hetzelfde
tweetal geposteerd voor den ingang. Ik heb daarop
den nachtportier gevraagd of zij in het hotel
logeerden. De portier echter ontweek het mij een
antwoord te geven, en op mijn das wijzend, die
toevallig donkerblauw met roode en witte strepen
is, merkte hij op: Ie drapeau francais?" Waarop
ik mij niet kon weerhouden hem toe te snauwen:
Mais non, Ie drapeau hollandais, imbécile."
Ik heb mijn lijfwacht den volgenden dag niet
meer terug gezien.
De Duitsche Front-partij, die met zooveel
luidruchtigheid bij haar geboorte is aangekondigd,
is niets dan een verkapte Nationaal Socialistische
partij, ontstaan uit den drang der omstandigheden.
De Katholieken, die 80 pCt. der bewoners van
het Saargebied vertegenwoordigen, zagen de
macht der nazi's vol wantrouwen aan. De geestelijk

heid vreesde terecht dat, werd het Hitlerregiem
hier doorgevoerd, zij, na een eventueele over

winning van Duitschland bij de volksstemming,
de jeugdorganisaties en vereenigingen zou zien
verdwijnen uit dit land waar het katholieke
vereenigingsleven zoo'n groote plaats inneemt. De
nazi's zochten dus naar een middel de Katholieken
voor zich te winnen, en riepen daarom den ledeir,
Spaniol, naar Duitschland terug, terwijl de samen

smelting van alle Duitsche partijen in een bruyant
manifest door Pirro werd afgekondigd. Deze
Pirro is een Nationaal Socialist, griffier aan de
rechtbank te Homburg en een absoluut onbekende
persoonlijkheid. Zoo iemand was juist noodig om
vertrouwen in te boezemen. Toen er naast hem
een Katholiek werd gekozen, een zekere Kieffer,
als hoofd der partij-organisatie, werd het ver

trouwen in deze partij nog versterkt en alle twijfel
bij de machtige centrumpartij weggevaagd. Echter
der Dritte im Bunde", de nazi Pürgler, is weer
een rasechte Nationaal Socialist. En door zijn
partijwerkzaamheden trekken de Nationaal Socia

listen aan alle touwtjes der Nationaal Socialistische
politiek.
Hun propaganda gaat dan ook voort zooals
vóór de stichting der Duitsche Frontpartij. Het
laatste jaar is er aan propaganda in het Saargebied
12.000.000 francs besteed door Duitschland. Deze
cijfers werden mij uit zeer betrouwbare bron
medegedeeld, zonder dat ik ze kon, controleeren.
Maar wat ik wel kon controleeren is dat de partij
over 150 a 160 bladen beschikt die alle op hun
titelblad vermelden: Deutsches Frontblatt. Boven

dien zijn alle cinema's van Berlijn afhankelijk.
Want Berlijn heeft met alle groote filmonder

nemingen, Duitsche, Engelsche, Amerikaansche,
zoowel als Fransche, contracten afgesloten waarin
een clausule bepaalt dat het recht om films in het
Saargebied te verhuren allén aan de Berlijnsche
agentschappen wordt afgestaan. En het is genoeg

zaam bekend dat de film-agentschappen onder
indirect beheer van de Duitsche regeering staan.
De Arbeiter Wohlfahrt exploiteert ook een
cinema. Zij wilde de prachtige film La
Maternelle" vertoonen. Men deelde haar echter mede
dat zij die in Berlijn moest aanvragen.
Maar dat is toch een schade voor de filmmaat

schappij," zei ik tot Max Braun.
Schade, die door Berlijn wordt vergoed;"
antwoordde hij beslist.
Er worden in het Saargebied dan ook slechts
films vertoond die den lof en de grootheid van
het Hitlerisme en het Derde Rijk verspreiden. Ik
heb in een cinema, waar ik even binnenliep o'jn
dit zooveel mogelijk te onderzoeken, Hitler moeten
aanschouwen en face et en profil", ik heb er zijn
charmeerende stem en zijn holle woorden aange

hoord. Ik heb genoegen moeten nemen met de
arrogante verschijning van Goering in een van
zijn vele uniformen, en met de aapachtige figuur
van den diabolischen propaganda-minister
Goebbels. Rondom deze film de hoofdfilm waren
slechts idiote nietsjes en dito liedjes.
En toch bestaat er een demonstratie-verbod.
Indien deze Duitsche propaganda geen demon

stratie is, dan moet ik ronduit bekennen dat iknèch
den zin, noch den geest van dit verbod begrijp.
Een ander machtig propaganda-middel, dat in
ruime mate door Duitschland wordt gebruikt, is
de radio. Het Saargebied heeft zelf geen
omroepstation. Maar Frankfurt en Keulen zorgen ervoor
dat tweemaal in de week de weldaden van het
Hitlerregiem aan de Saarbevolking worden bekend
gemaakt.
Het zou natuurlijk voor de Regeeringscommissie
onbegonnen werk zijn de radiobezitters te ver

bieden op Duitschland af te stemmen. Zij heeft
daartoe wellicht niet het recht, en zeker niet de
macht. Dat gebrek aan macht verandert alle goed
bedoelde verboden in nuttelooze bemoeiingen.
Het uniformverbod bijvoorbeeld, is een doodge

boren kind. Ik heb dien Zondag honderden leden
van het Duitsche Front zien optrekken naar
Mühlbrücken, waar een groote algemeene ver

gadering gehouden werd. Zij droegen allen, zonder
uitzondering, dezelfde Duitsche zeemanspet. Tech
zijn uniformen, of gedeelten van uniformen ver

boden. Het komt mij intusschen voor dat een
hoofddeksel tot nog toe bij een uniform hoort, en
dat een hoofddeksel zélf uniform wordt, zoodra
het door alle leden eener partij wordt gedragen.
En terwijl de Duitsche Fronters zich te voet of
per auto naar de verzamelplaatsen begaven door
de bevlagde straten der stad, namen zekere groepen
foto's der huizen van wier gevel niet
het_hakenkruis neerhing.
Ik ben er zeker van dat de vorming der Duitsche
Frontpartij niets anders bedoelt dan een'
Probestimmung" te houden. Valt de Volksstemming
later niet uit naar de verhouding van het leden

aantal der partij, dan is er voldoende reden aan

wezig om den Volkenbond met protesten te
overstelpen.
Mui 7oniiuion komen tot rust,
kalU¥V 4.CIIUWCII meeren en worden
daarbij tevens gesterkt door het gebruik van
Mijnhardt's Zenuwtabletten
Glazen Buisie 75 et. Bij Apoth. en Drogisten

</text>
<image timestamp="2002:10:28:10:39:42.00" size="248917">D200ATH.TIF</image>
</page>
</document>
